# -*- mode: mandoku-view; -*-
#+TITLE: 通雅
#+DATE: 2015-08-24 23:21:46.197948
#+PROPERTY: ID KR3j0066
#+PROPERTY: BASEEDITION WYG    
#+PROPERTY: JUAN 卷八
<pb:KR3j0066_WYG_008-1a>¶
欽定四庫全書¶
　通雅巻八　　　　　　　明　方以智　撰¶
　　釋詁(謰語/)¶
踊躍一作甬龠涌趯踊䟑　李尋𫝊涌趯隂邪裴光逺¶
集綴作踊䟑或省作甬龠¶
粃謬即紕繆　盧植𫝊周禮諸經特多粃謬唐于志寧¶
𫝊本草紕繆四百餘物姚文燮云&KR3250;語用䚹謬¶
儗㤰即疑怍　荀子儒效篇卒然起一方則舉統類而¶
<pb:KR3j0066_WYG_008-1b>¶
應之無所儗㤰注謂疑滯慚怍也禺山用疑㤰¶
&KR0719;㮚即悚慄　沈約宋書孝義龔潁𫝊追懼紕妄内憎¶
&KR0719;㮚㮚即栗&KR0719;即悚見漢書刑法志¶
罷敝一作疲憊罷敝　田叔𫝊士卒罷敝他處作疲憊漢¶
書西域𫝊杜欽説王鳳罷弊所恃¶
瀸濇即漸漬　淮南要略訓内洽五藏瀸濇肌膚即漸¶
漬也朱穆𫝊當以天地順道漸漬其心¶
綢繆一作蜩蟉蓋纒緜之轉也　大人賦綢繆偃蹇漢¶
<pb:KR3j0066_WYG_008-2a>¶
書作蜩蟉¶
裒尅即掊克捊取即裒取　南齊書竟陵王子良守宰¶
相繼務在裒尅即詩之掊克鄭氏註易捊取謂裒取其¶
多也¶
媟黷即䙝凟貫瀆即慣黷　枚&KR0399;𫝊媟黷爰延𫝊上下¶
媟黷即䙝瀆後人減作凟與四瀆别左傳貫瀆鬼神宋¶
魏泰用慣黷¶
昬怓通作讙嘵　賈公彥于大司馬注引詩以謹讙嘵¶
<pb:KR3j0066_WYG_008-2b>¶
退之嘗用讙呶¶
作説與鑿説通　王莽𫝊其文爾雅依託皆為作説作¶
與鑿同京山説¶
襍厝即襍錯舉厝即舉錯　漢志秦五方襍厝注即錯¶
劉氏𫝊為陛下惜此舉厝敗材傷錦¶
忸忕與狃恃通　後漢西羌𫝊傅育死忸忕邊利章懐¶
注忕時制切猶狃恃也¶
剹流即周流　張衡用剹流智謂樛轉周可知古人亦¶
<pb:KR3j0066_WYG_008-3a>¶
呼周為樛矣¶
虚霩即虛廓　淮南道始虛霩即廓古霍廓豁聲近相¶
借髙誘以為虛霍可徵¶
蜰遯蜚遯即肥遯　見西溪引古易京山引作蜰遯若¶
飛即蜚乃嘗見者如蜚龍刺蜚之類¶
威用通作畏用　洪範威用六極史宋世家引作畏用¶
書天明畏即明威詩蠻荆來威畏也¶
無㙬無圻即無垠　楚辭其大無垠淮南蘆苻之厚通¶
<pb:KR3j0066_WYG_008-3b>¶
於無㙬又曰四達無竟通于無圻皆與垠同¶
南&KR0008;南偽即南訛　史記引書平秩南譌王莽𫝊南偽¶
註訛同詩尚寐無吪亦訛字¶
雞斯通作筓纚　禮記親始死雞斯徒跣注作筓纚京¶
山音腮第二聲¶
諟正即是正　陳姚察研覈古今諟正文字即是正蜀¶
志來敏是正文字¶
相迿即相徇　公羊𫝊推刃之道也朋友相衛而不相¶
<pb:KR3j0066_WYG_008-4a>¶
迿也音巡注曰先也按即徇字¶
厈執即斥執　穀梁𫝊曰晉侯厈執又曰以晉侯而厈¶
執曹伯惡之也范注厈即斥¶
踶跂與忮懻通　馬蹄篇踶跂為義音直氏丘氏反按¶
即漢書忮懻字¶
級兆即綴兆　樂書級兆疾徐樂記作綴兆言舞者之¶
行位兆節也張氏引石經作級兆¶
葆祠即寶祠葆就即保就　畱侯𫝊葆祠黄石注葆與¶
<pb:KR3j0066_WYG_008-4b>¶
寶通西南夷𫝊稍令犍為自葆就漢書作保就史記九¶
鼎保玉魯世家無墜天之降葆命光武紀珍珤萬倍皆¶
寶字古文寶字過百以古器存者多足徵三代時書法¶
自以意造然訛失不少¶
顓巳即專巳　漢志沛楚之失急疾顓巳劉歆書專巳¶
守殘五行志顓斷即專斷字書有□斷¶
祝□即呪詛　漢五行志劉屈釐復坐祝□要斬□即¶
詛祝有喌音故借為呪呪字從梵書出¶
<pb:KR3j0066_WYG_008-5a>¶
衰城即蓑城　定元年晉人執宋仲幾于京師公羊曰¶
仲幾之罪何不蓑城也何休注曰若今以草衣城是也¶
漢志曰宋中幾忘尊天子之心而不衰城師古曰衰城¶
謂以差次受功賦也一曰讀若蓑師古未見公羊邪漢¶
時公羊先盛志正引公羊𫝊若謂蓑城之義不安則公¶
羊髙揣摩之説也林鉞取差次之解¶
&KR3752;□即冀幸□&KR1710;即希覬　説文覬㰟□也㰟□也居¶
气切與冀同而冀為地名故&KR1390;㰟字因左氏用覬覦又¶
<pb:KR3j0066_WYG_008-5b>¶
收覬字而不知其合文王世子注大夫勤于朝州里&KR1710;¶
于邑按是爰神契語穎達曰□&KR1710;慕之即希覬也集韻¶
驥亦作&KR1710;因韓勑碑故人用希冀與希&KR1710;同其用冀幸¶
則常語也轉注略誤記州里為卿士¶
緒正即序正　張蒼緒正律厯作程品即序正或用敘¶
代序爾雅緒序也用緒與紬金匱之紬同東坡祖諱序¶
凡序作敘¶
財察即裁察財哀即裁哀　張安世𫝊財哀深辭言裁¶
<pb:KR3j0066_WYG_008-6a>¶
奪哀憐之也古纔才裁財通用酷吏𫝊上財察漢書作¶
裁察史魏其𫝊令財取為用晁錯𫝊資財即資材¶
廉裾即廉倨貴居即貴倨　趙禹文深為人廉裾注裾¶
即倨郅都𫝊條侯至貴居也居讀倨呂覽懐寵篇無道¶
据傲即倨傲¶
解后一作邂逅迦逅解遘　太𤣥迎首迎父迦逅注迦¶
與邂同古用解后别之加辵説文載邂逅釋文見此解¶
遘解逅不固之貌¶
<pb:KR3j0066_WYG_008-6b>¶
闊達即豁達　後漢馬武𫝊嗜酒闊達敢言即豁達漢¶
書辨知闊達即謂豁達有大度也史記齊世家其民闊¶
達多匿知通鑑孫䇿闊達聴受善於用人¶
失&KR0008;即失䇿　鶡冠子邪臣失&KR0008;即策字古䇿多作筴¶
黄帝推筴漢書天授漢筴史記龜筴又曰諸靈數㓨莫¶
或汝信書譜云真行書須略知篆文如刺之與㓨蓋漢¶
人相承以刺為夾¶
襐飭即襐飾　顏注急就襐飾刻畫無等雙襐音象襐¶
<pb:KR3j0066_WYG_008-7a>¶
飾盛服飾也山谷曰襐未筓冠之首飾端拱本作襐飭¶
古飭飾通漢書平后𫝊立國將軍成新公孫建世子襐¶
飾將毉往問疾后大怒師古曰在兩耳後刻鏤為之音¶
丈又音象當以盛飾之解為正説文襐飾也因此收之¶
凡夫並不引急就漢書止創論形象當用襐引易象者¶
襐也既陋又妄¶
布濩即布䕶　相如賦布濩閎澤郭璞曰布濩猶布露¶
也封禪書汜布護之師古曰言布遍也¶
<pb:KR3j0066_WYG_008-7b>¶
才須即才諝　鄭氏注易歸妹以須謂有才須之稱即¶
才諝也¶
削蔑即消滅　易釋文楚俗有削蔑之言削或謂消荀¶
蔑作滅¶
敗&KR0008;敗□即敗穢　視其理欲其易也注無敗薉也本¶
作敗&KR0008;¶
淫緬即淫湎　易林淫緬無測有同文者作淫湎¶
皯䵴即䵟暈　佛書天女顏色端妙無諸皯䵴升菴曰¶
<pb:KR3j0066_WYG_008-8a>¶
與䵟暈同¶
華&KR2902;即華洞　急就章乘風懸鍾華洞樂皇象書洞作¶
&KR2902;音同猶通也¶
宛拳即夗巻稸積即畜積　見老子指歸舊解宛拳作¶
鬱拳蓋夗巻也説文蓄□□一作□蓄當作畜謂&KR0034;畜¶
元田相因也君平用稸積¶
詆訶作呧呀鹵莽作□&KR0008;　集韻所載皆詞賦家用此¶
類甚多不能盡引¶
<pb:KR3j0066_WYG_008-8b>¶
㦸挶通為拮据　説文有㦸挶之語即拮据之通聲也¶
露袒一作路亶路單　荀子路亶新序路單皆即露袒¶
凡夫云當用膻他如淮南天下訟見之髙誘注曰即公¶
見也漢書王商𫝊周勃就國卒無怵悐憂即怵惕王褒¶
𫝊虞侍即娯侍考工鄭注周密致也疏密緻易林詘指¶
韓詩外傳詘身俱屈字老子憺怕即澹泊唐人亦用淡¶
薄谷永疏將軍忘湛漸之義與沈潛同儀禮栗階注栗¶
即厯公羊曰少遼緩之祭仲之權也即聊緩三王世家¶
<pb:KR3j0066_WYG_008-9a>¶
愚憧而不逮事即愚戇諸侯王表姍笑盪滅即訕笑西¶
域𫝊翔實即詳實漢武悼李夫人賦樔絶即勦絶禮記¶
石經九秢即九齡班固𫝊注仱抹譯語即禁韎淮南子¶
手柿即手撥梁冀𫝊洞精儻眄即矘盼管子吏□□以¶
買譽即攘奪墨子圍心即違心管子詘信浧濡即澄濡¶
釋文陸鄭皆以頻顣即嚬慼大約古多轉假後多増加¶
綴文之士隨手通書推論之家分别專主中有異而同¶
同而異者不能盡引在學者因此而通之通之仍遵正¶
<pb:KR3j0066_WYG_008-9b>¶
韻好古屬文經史連引可也¶
岣嶁本作句婁　人句婁謂其形也因之龜有句婁山¶
有句婁言其背髙也大禹岣嶁碑即南嶽也岣共于居¶
侯果羽古后四切婁龍朱郎侯隴丑郎豆四切史記注¶
音茍樓問奇音兩去聲此皆各以其方言形容之聲而¶
言猶巃嵸蘢蓯可平可上也東坡書單道開𫝊後言稚¶
川乞岣嶁按葛洪乞勾漏令非衡山也抑此字可通用¶
邪¶
<pb:KR3j0066_WYG_008-10a>¶
培塿通作部婁附婁抔摟　古文用部婁其本字為培¶
塿上聲史記甌寠注裴側之地一曰抔摟也抔摟即培¶
塿之轉説文引古文左氏附婁無松柏郝氏則以為通¶
于蓓蕾蒲盧總指其敦然一堆之狀裴側亦以培側通¶
聲¶
崔巍一作陮隗&KR2844;隗㟸隗或用畏隹　平聲亦上聲崔¶
别作㠑陮&KR2844;嵬别作隗廆畏莊子山林之畏隹乃倒用¶
嵬崔也司馬注隹如崔字可知皆聲通形狀之辭也轉¶
<pb:KR3j0066_WYG_008-10b>¶
注略漢書崔嵬作㟸隗轉為嵯峨又為嵯㕒㕒别作㠖¶
甘泉賦雲譎波詭嶊嶉而成觀舊注嶊嶉□聲余以為¶
即崔嵬¶
崢嶸或為崝嵤嶒巆外聲為崚峋轉為嶙峋峻嶟崚嶒¶
　説文嶸崝嶸也髙唐賦俯視崝嶸揚子似紫宮之崢¶
巆又甘泉岭巆嶙峋集韻嶸亦作嵤又作峵&KR1478;崢或作¶
嶒廣韻載峻嶟崚嶒¶
崎嶇一作踦區陭䧢&KR0008;㠊踦&KR1764;&KR0008;䧢　説文區踦區藏¶
<pb:KR3j0066_WYG_008-11a>¶
匿也晉書顧榮𫝊崎嶇艱險之中劉琨𫝊史臣贊踦&KR1764;¶
汾晉契闊獯戎宋書廬江王褘𫝊徼倖&KR0008;䧢僅得自免¶
巀嶪一作嶻嶭轉為岌嶪　節彼南山借用節依字書¶
作□楷作岊三都賦用之説文□本音蘖通作嶭&KR1885;轉¶
為屴崱崒硉鬱嵂嵽(徒結/切)嵲(五結/切)皆是意也巀今作嶻¶
嶔崟一作䃢碒轉為欽巖欽嵒又轉為嵁巖嵌巖又轉¶
巉嵒磛巖　公羊𫝊殽之嶔巖穀梁曰巖唫之下音欽¶
増韻嶔崟或從石韻略嵌巖山險貌莊子處嵁巖之下¶
<pb:KR3j0066_WYG_008-11b>¶
嵁音丘銜切則與嵌同音矣嶃嵒之嵒乃古巖字嶃牀¶
咸切即是巉巖漢相如𫝊嶄巖尖鋭貌杜詩虎飢下巉¶
嵒説文碞磛碞也韻㑹載嵒嵒總之侵覃鹽咸聲皆相¶
通或詞賦家隨用者韻書因而收之計敏夫載李洞贈¶
無可將法𫝊來穿泱漭把詩吟去入嵌岩¶
㝩㝗□崀山宀可通　今武岡新寧有崀山□之為空¶
因寶康瓠之注也廣韻分㝩㝗為宮室空㝩崀為山谷¶
空爾雅作&KR0008;又作漮空也水阜山宀皆可通用蓋康空¶
<pb:KR3j0066_WYG_008-12a>¶
一聲皆屬溪母今正韻孔字猶用康董切為音和此為¶
確證長門賦委參差以槺梁注槺與㝩同則槺梁即是¶
㝩㝗¶
磝磽一作嶅碻敖鄗磽确一作䂭埆　左傳晉師在敖¶
鄗之閒説文引嶅鄗説苑嶢埆之地呂覽䂭埆磽别作¶
塙确别作㙾礐硞¶
閜砢一作&KR0146;&KR3560;　相如賦抗衡閜砢言顆砢也韓次公¶
用&KR0146;&KR3560;其聲本于磊砢選賦用之此皆磊落之轉音也¶
<pb:KR3j0066_WYG_008-12b>¶
遂有磊硌字磊又作礨&KR0008;&KR1235;説文□磊即陲&KR1041;¶
谽&KR3708;一作㟏岈本于唅呀　唅(虚甘/切)呀(虛牙/切)張口中空¶
貌因之以空谷為谽谺上林賦用之懐英用㟏岈¶
砰磅一作硑硼訇礚一作渹&KR0008;　或以磞硑硼&KR0008;皆砰¶
字此蓋與磅聲相借訇實與轟同音&KR1503;又與䃜硜互通¶
他如島字漢書作□堤或為隄□為塢渚為陼䂥瑉砇¶
通為一字其曰渚不當從陼隗當從嵬字家説也¶
澎湃一作滂㵒滂沛澎濞　文選上林賦洶涌澎湃史¶
<pb:KR3j0066_WYG_008-13a>¶
記作洶涌滂㵒又與滂沛通司馬彪又引澎濞¶
渟瀯一作濎瀯　音亭營上聲甘泉賦梁弱水之濎瀯¶
杜篤賦洛水之渟瀯唐韻迥韻有濎曰濎濘而無瀯字¶
復有汫濙字小水也庚韻有濴波迴貌濴從二水則複¶
當以瀯為是孫陸失載耳¶
泓潧或用噌吰通作噌&KR0008;　王沈釋時論空囂者以泓¶
噌為雅量當在蒸韻今附鎗下其以噌吰為鐘音噌&KR0008;¶
為市人聲無所别也東坡石鐘記用噌吰¶
<pb:KR3j0066_WYG_008-13b>¶
較若一作講若顜若覯若較然　元美嘗譏升菴譏温¶
公改帷帳作幄改斠若作較不知較與幄乃漢書改也¶
智按今凌以棟本曹參𫝊作講若畫一注曰或作較史¶
記作顜若注徐廣音古項反一音較漢書作講一作覯¶
以此證之以棟本之講若非訛矣元美所見温公所取¶
皆别本也較若之較亦音角與詩猗重較同音延篤𫝊¶
闇於大較律厯志大搉常數亦大較也蓋本音角轉為¶
去耳大較猶大略也孝經注疏辜較猶梗槩也孔光𫝊¶
<pb:KR3j0066_WYG_008-14a>¶
較然甚明升菴作斠則以公紹引説文斠平&KR1988;斛也從¶
&KR1988;冓聲徐曰斠量之通作較今説文無徐曰以下之語¶
公紹取孟蜀書林韻㑹本此乃書林所引蜀本説文也¶
按古但作角禮角&KR1988;斛角即斠字¶
沱若一作池若沲若&KR0034;若　易出涕沱若荀作池若一¶
作沲若古本作&KR0034;¶
&KR0832;然猶介然僴然即撊然　漢書文帝詔曰朕既不能¶
逺徳故&KR0832;然念外人之有非注&KR0832;然猶介然不安貌京¶
<pb:KR3j0066_WYG_008-14b>¶
山主之韻書收入撊然下形音似近而義則介然近矣¶
按説文&KR0832;愉也户間切僴撊武貌于此文不合蓋古介¶
與閒近孟子閒於齊楚即介於齊楚解嘲范雎界涇陽¶
謂離閒秦王兄弟也左个即左閒古閒與个與介與干¶
皆互通今人猶有閒介之言王叔文王伾僩然自得即¶
左傳之撊然宋子京本説文也荀子曰陋者俄且僩注¶
晉魏謂猛為僩古閒即間而平去又通¶
繟然與坦然嘽然互通　老子繟然而善謀焦氏翼曰¶
<pb:KR3j0066_WYG_008-15a>¶
繟音闡王作坦嚴作黙不如作繟為長智按王輔嗣注¶
作坦然者亦通蓋單與亶古通猶嬗之于禪儃之于嘽¶
也嘽音單亦音善緩也其音嘽以緩故唐人用嘽然¶
嘸然即憮然　韓信𫝊嘸然陽應嘸文府切不精明也¶
孫愐憮然失意説文憮不動也韻書失收嘸字¶
傀然魁然即塊然　客難曰魁然無徒注即塊然陳湯¶
𫝊耿育訟曰使湯塊然荀子傀然獨立天地之閒而不¶
畏注塊同¶
<pb:KR3j0066_WYG_008-15b>¶
㞕然猶肸然　武帝紀用事八神㞕然若有聞注㞕與¶
屑同按説文㞕即屑以無屑字故人謂屑俗其實當從¶
肖也㞕從䏌當音肸事神之意當是肸然¶
踹然即揣然　鶡冠子濫首不足益以累重嚖意為摸¶
踹然其為分等也即揣然言善揣度也¶
殺然與洒然通　倉公𫝊望之殺然黄徐廣曰音蘇葛¶
反一曰今北人呼殺為沙上聲¶
窢然即侐然　莊子其風窢然注音&KR1306;按今無窢字即¶
<pb:KR3j0066_WYG_008-16a>¶
是閾字古文作&KR0146;䦗侐唐人用侐然是也閺鄉乃音聞¶
從&KR2138;此從狊¶
懼然即瞿然　去聲䀠本雙目視人瞿瞿之意荀𫝊懼¶
然顧化注即瞿然東方朔王莽申屠剛袁安𫝊用懼然¶
皆注驚也與瞿同¶
翛然削然即蕭然　莊削然反琴而絃歌注即蕭然又¶
大宗師翛然而往¶
舎然奭然猶釋然　秋水篇奭然四解淪于不測即釋¶
<pb:KR3j0066_WYG_008-16b>¶
然列子天瑞篇其人舎然大喜即釋然¶
烝然通作塵如　詩烝然罩罩鄭箋引作塵如古如即¶
然也¶
率然即颯然　風賦颯然而至非有先生論率然髙舉¶
逺集呉地注率然即颯然¶
礭然确然即確然　宋書良吏陸徽𫝊确然守志不求¶
聞達與確然同崔寔言辨而确即確也魏書辛雄𫝊不¶
能礭然守正論者譏之即確¶
<pb:KR3j0066_WYG_008-17a>¶
疑然譺然即嶷然　儀禮婦人疑立于席西舊註疑然¶
立定之貌即嶷然褚先生補龜筴齋戒以待譺然注音¶
嶷¶
巋然魏然即巍然　莊子魏然即巍然又天下篇巋然¶
而有餘注亦作魏與巍同張有為林攄書碑以巍魏一¶
字林以為非謙中曰巍一字二音説文所無手可斷字¶
不必書也¶
偘然即侃然　北史李雄𫝊當官正直偘然有不可犯¶
<pb:KR3j0066_WYG_008-17b>¶
之色呉志虞翻𫝊傍聴鐘鼔侃然之樂¶
蕭然即騷然　食貨志江淮之間蕭然有煩費矣師古¶
曰蕭然猶騷然故知騷屑之聲本蕭索也¶
嘳然芔然即喟然　史上林賦喟然興道而遷義漢書¶
作芔然芔即卉與喟聲通晏子春秋襍上退朝而乘嘳¶
然而嘆喟同¶
扢然即慨然　讓王篇子路扢然執干而舞即慨然此¶
京山説蓋气古氣字轉气凡曰乞與則音氣古從气從¶
<pb:KR3j0066_WYG_008-18a>¶
旡從乞互通故知扢即慨也¶
葦然即煟然　漢書王莽𫝊葦然注變動貌唐書煟然¶
或作蔚然蔚又音鬱¶
惄然□然即蹙然　説文□惄然也孟子曽西□然梁¶
氏曰古人借聲漢儒論義故各附㑹之如易戚嗟若子¶
夏𫝊作嘁子六反韓氏集韻作□宜閒居襍編之顣然¶
&KR2627;然皆可用也彼用蹙然謂其蹙蹙之容也¶
芒然即茫然　趙世家丈人芒然莊子芒乎即茫乎列¶
<pb:KR3j0066_WYG_008-18b>¶
子恾然無以應總以艸生芒忽而通滄茫也恾為今之¶
忙¶
府然即俯然　管子腐儒府然若渠堰注即俯然¶
䵱然猶赩然　方言䵱色也郭璞曰䵱然赤色貌音奭¶
按白虎通引韎韐有赩即有奭故知相通赩謂赤色也¶
唐人有赫赤之語湛若曰赩又與赫㦦通赫蹏亦作赩¶
蹄¶
傫然即纍然僓然即頽然　趙世家傫然退之用纍然¶
<pb:KR3j0066_WYG_008-19a>¶
僓然見外物篇孫愐一作頽墤㢈¶
鏗爾一作愌爾莞爾一作□爾唍爾䫉爾　考異曰集¶
韻引論語作愌爾捨瑟而作智按愌與鏗轉假無因恐¶
是誤記莞爾而連文於捨瑟乎集韻莞字下或作莧作¶
唍莧為莧陸即莞陸也唍則專主笑矣鏗字下無引愌¶
爾之語後見王伯厚藝文志注引之必别見一本又文¶
選注李善引論語莞爾而笑依説文當作䫉爾趙氏以¶
莧爾為正¶
<pb:KR3j0066_WYG_008-19b>¶
帥尒即率爾　甘泉賦帥尒隂閉霅然陽開即率爾¶
皤如一作燔如波如槃如　賁如皤如鄭陸作燔荀作¶
波董作槃¶
翰如一作寒如　賁白馬翰如一作寒如音同借書也¶
艴如孛如即勃如　考異色勃如也説文作艴如又作¶
孛如¶
俛焉一作强焉儳焉　表記俛焉日有孳孳陸徳明作¶
强焉熊安生作儳焉智謂俛儳不相通因形而訛(燮按自/較若至)¶
<pb:KR3j0066_WYG_008-20a>¶
(此皆若然焉爾之類/長箋助語之然作嘫)¶
□奓即宣侈&KR0008;&KR0008;即婚婣龔夤即恭寅寴&KR1741;即親巡&KR0008;¶
&KR0008;即親戚　詛楚大沈乆湫文兩邦&KR0034;□(若/壹)絆以&KR0008;&KR0008;(女/在)¶
(右/旁)袗以齊盟曰□萬子孫毋相為不利今楚王熊相康¶
囘無道淫失眈亂□奓競從變輸(渝/)盟刺内之&KR0767;□䖈¶
不姑(巫咸亞駝/並作辜)刑戮孕□幽刺&KR0008;&KR0008;兼俖十八世之詛¶
盟率者侯之兵任烕我百□逑取&KR1803;(我/)邊城新&KR1609;及&KR0008;¶
今又悉興其□張矜&KR0034;(音府巫咸/本作□)怒飾甲底兵等語秦¶
<pb:KR3j0066_WYG_008-20b>¶
和鐘銘龔夤天命即恭寅古以龍為寵故加於共上耳¶
秦泰山刻寴&KR1741;逺黎彥逺音親鄰刻誤耳徐敦立音親¶
巡以史記親巡逺方黎民合之為是凡此等字不可輕¶
用張平子用心奓彼是漢人聴其取合我輩在數千年¶
之下勦襲一字便覺席地冠毋追不情甚矣曩在北都¶
見有冩親家作寴家者何不取亞駝作&KR0008;家邪書津作¶
□以説文流涉皆二水長箋創作□字而效之耳受長¶
箋之毒深矣¶
<pb:KR3j0066_WYG_008-21a>¶
㯏香即馨香百□即百穀俱見山海經此結構異耳無¶
奇也他如穆天子𫝊□□即長寶山䧙即山陵歕玉即¶
噴玉乾坤鑿度□□即隂陽元命包倔弜即倔强亢倉¶
子㸘物即萬物古文易歸匨即歸藏&KR0004;□即&KR0004;坤歸藏¶
易今作&KR0004;奭訛也古作巛□愚者曰金石鐘鼎如晉姜¶
鼎孟姜敦之用祈綰綽三詛楚之枼萬子孫秦權之不¶
壹歉欵泰碑之摶心揖志明載于史記或見釋于諸家¶
即山海經穆天子𫝊中峚山歕玉亦自可用若鑿度之¶
<pb:KR3j0066_WYG_008-21b>¶
□□亢倉之㸘物不必矣故列以為例¶
陖陗即峻峭□□即牽挽　焦弱侯言漢碑陖陗即峻¶
峭捺□即牽挽智按古自山土皆通如陭䧢即崎嶇之¶
類也捺□恐訛考𨽻釋惟唐扶頌以牽作□又言□即¶
致□即肴&KR0008;即盤□即敏&KR0008;即就中有訛筆按嚴訢碑¶
作□郭究碑作□今作□非矣□是□之訛西狹頌作¶
□非矣□不知所出西狹作□逢盛作敏就但作就楚¶
相作□江原長作就今&KR0008;非矣大氐翻刻之誤也¶
<pb:KR3j0066_WYG_008-22a>¶
&KR2185;漯即潮溼平&KR1003;即平燥　郙閣號萬柱碑永叔嘗疑¶
醳散關之&KR2185;漯徙朝陽之平&KR1003;彦逺曰古字濕作□又¶
作漯故漢人濕又作漯則漯即借濕燥通作&KR1003;蓋喿與¶
□同體醳則易也至謂遭遇隤納則以傾隤地壊自納¶
于淵漢人文陋不足道然用字亦本古也升菴以醳為¶
釋甚是智按古人形相似則隨筆用之漯濕溼㶟互通¶
而後漢熊喬碑顯亦作&KR0008;余嘗謂伯喈碑文最無古意¶
况其下乎郡邑之撰文書碑者不盡皆漢之學者何足¶
<pb:KR3j0066_WYG_008-22b>¶
責也慕古太甚雖古之敗筆訛文皆奉之若神工沮頡¶
復生能無笑邪¶
翛翬即蕭暉　衛覬華山碑神樂其靜翛翬無形注翛¶
翬與蕭暉通黄庭經姹女窈窕翳霄暉¶
錮辭當是固辭　六一跋後漢鄭固碑逡遁退讓以疾¶
錮辭錮當作固又疑謂疾已錮而辭又熊君碑髙頤碑¶
歐陽作歐羊北齊石浮圖記黑太即黑闥¶
識方即職方　永叔跋漢樊毅華嶽碑以職方氏為識¶
<pb:KR3j0066_WYG_008-23a>¶
方氏蓋當時周禮之學如此¶
比蹤作比縱　外黄令碑莫與比縱魯峻碑亦用比縱¶
郭仲奇碑徽縱淳于表碑銘縱先軌皆以縱為蹤¶
黎庶作犂庶菞庶　帝堯碑作犂庶禮器碑作菞庶或¶
作蔾庶他如繁陽令碑犁儀瘁傷儀讀如旄倪之倪呉¶
仲山碑張壽碑作蓼儀即蓼莪洪适載劉熙碑民殷即¶
民隠楊引漢碑景&KR1943;丙&KR0034;即景響楚相碑涿摩即硺磨¶
郙閣碑壅藹即壅遏楊統碑駱驛即絡繹范鎮碑&KR0008;□¶
<pb:KR3j0066_WYG_008-23b>¶
即鴛雛譙敏碑覃恩即譚恩苞苴即苞組高頤碑後昆¶
作後緄費鳳碑遮幾作遮&KR0146;郭仲奇碑奈何作奈□㜰¶
的即鑠灼唐扶頌典墳作典□桐柏庿碑庭堅作霆堅¶
張掖作長掖愚者曰嘗以急就𨽻文□□即圖籍偄□¶
即儒術之類今好奇者采以屬文毋乃强乎列國有各¶
國之書宜其不同古人凡事通省故多借用漢人當秦¶
焚之後師承鈔筆各守所𫝊又郡邑之儒生安能博考¶
偶爾為文就便襍陳以意出之今人生諸儒辨别之後¶
<pb:KR3j0066_WYG_008-24a>¶
字有可通有不必通者經𫝊史漢或連引其文可也何¶
必特搜殘缺之碑取漢之無名鄉里之臆筆施之篇什¶
以為奥内乎然博雅者以備參考¶
一簣通作一匱一凷一㙺　論語考異載作匱而簣實¶
凷班固𫝊注作一匱按漢王莽𫝊綱紀咸張成在一匱¶
是也此似與匱通史記紬石室金匱漢書同京山引蔡¶
邕譯誨九河盈溢非一凷所防又後漢書馬昭序為山¶
霞髙不終一㙺古與臾□塊魁俱通¶
<pb:KR3j0066_WYG_008-24b>¶
旅占即臚占　儀禮士冠禮東面旅占古文旅作臚智¶
按旅弓即臚弓旅于泰山祭名謂臚也升菴亦不知此¶
義而凡夫以旅于泰山為師旅可笑¶
左股作左般　明夷于左股馬融王肅皆作左般云日¶
隨天左旋也姚作右槃智按古從舟從月相近漢碑盤¶
或作股史記股股之獸即班班可證¶
盇簪之簪或作貸□撍臧宗戠捷攢　豫四朋盍簪簪¶
字古文作貸一作□京蜀作撍馬作臧荀作宗虞作戠¶
<pb:KR3j0066_WYG_008-25a>¶
叢合也希聲作捷速也李鼎祚曰舊讀作攢升菴取戠¶
涇□即淫朋　洪範無有淫朋石經作涇□見周應賓¶
刻本故書多作傰如邦傰類是也¶
平章一作便章辯章平秩一作□秩平豒便程辯秩¶
今文尚書辯章史記作便章馬融作□秩説文平豒史¶
記便程漢書及尚書大𫝊作辯秩¶
有□即有蠢勱相即邁相洮沬即洮頮庶訧即庶獄&KR1049;¶
遷即楙遷審核即審覈　伯厚載漢儒引書之異姑載¶
<pb:KR3j0066_WYG_008-25b>¶
數端¶
勗簡即楙簡　予其楙簡相爾石經作勗簡周本刻作¶
勖説文引勗哉夫子乃誤記為楙字曰從力冒聲下云¶
許玉切則附㑹勗音或勗即古楙字而漢儒讀束者以¶
勗寡人禮記作以畜寡人注是魯詩故有束音¶
勗建即楙建乃劮乃憲既延即乃逸乃諺既誕毋兄即¶
無皇鮮光即耿光　此蔡邕石經殘碑字¶
懲忿一作徵忿證忿室欲一作恎浴懫欲瘠欲窒欲¶
<pb:KR3j0066_WYG_008-26a>¶
鄭劉易本作懫孟作恎陸作瘠蜀本懲作證陸懲作徵¶
拖紳或作紽紳拕紳扡紳　考異曰加朝服拖紳説文¶
作紽龔勝𫝊作拕正韻作扡¶
三嗅或作三戛三臭　三嗅而作石經作戛云鳴也爾¶
雅作臭云舒兩翼也智按爾雅無此文或云三噫之訛¶
韓愈作嗚¶
扶尹浮筠膚姇即孚尹　古文禮記作膚姇旁達或作¶
扶尹鄭注孚尹作浮筠采色¶
<pb:KR3j0066_WYG_008-26b>¶
嚚庸即嚚訟　尚書嚚訟可乎馬融本作嚚庸古訟頌¶
皆音容故庸與訟通聲¶
藁飫即犒飫　尚書有藁飫篇升菴謂藁即犒竝以周¶
官槀人為犒姑存疑¶
字微即孳尾　轉注略史夏紀引鳥獸字微即孳尾尾¶
生即微生可證古音¶
掌這即掌訝　周禮掌訝古本作掌這後人用這為遮¶
去聲故恕先譏之今人下筆既不逺鄙避這寫者寫遮¶
<pb:KR3j0066_WYG_008-27a>¶
亦不必也¶
鞠凶即吉凶　劉向引詩日月鞠凶古吉音鵠故與鞠¶
近¶
耗斁即秅斁耗射即耗殬　石經秅斁下上繁露作耗¶
射説文耗殬¶
執傹即執競　周禮注引詩執傹傹又為僵荀子曰可¶
吹而傹也¶
端頤即朶頤　伯厚曰集韻引易觀我端頤京房作瑞¶
<pb:KR3j0066_WYG_008-27b>¶
頤者訛¶
滂池即滂沱　史記引俾滂池矣説文引淲沱北流可¶
以互證¶
竹䪐即竹秘　周禮注作竹䪐儀禮注作竹秘¶
謐我即溢我　廣韻引誐以謐我古假音我或音古¶
載發即載斾　荀子引作載發説文引作載坺以斾叶¶
撥也¶
小疋宵雅即小雅　禮記作宵雅申培詩作小疋大疋¶
<pb:KR3j0066_WYG_008-28a>¶
朋淫作堋淫朋來作崩來　京氏易崩來无咎自上下¶
者為崩書朋淫于家漢儒引作堋淫¶
&KR2885;之水即揚之水□衣即綠衣□斯即螽斯　見詩𫝊¶
相𫝊子貢所述¶
儀饇即宜饇曣晛即見晛　釋文引如食儀饇曣晛聿¶
消¶
渥赭渥沰　釋文引詩顏如渥沰韓詩外傳作渥赭此¶
借義矣¶
<pb:KR3j0066_WYG_008-28b>¶
靡腜即靡膴　釋文引詩民雖靡腜猶言無幾何也¶
祠兵即治兵　左傳莊八年治兵公作祠兵古治平聲¶
近祠¶
官女宦女即貫女　詩攷補遺引三嵗官女石經三嵗¶
宦女借聲讀慣¶
旪用即協用　漢書五行志向言洪範曰旪用五紀説¶
文劦部協古文作旪從日十或作叶又與汁通周禮注¶
卿士汁日禮記注黒帝汁光紀文選西京賦五緯相汁¶
<pb:KR3j0066_WYG_008-29a>¶
皆叶字謩勳即謨訓尹吉即尹告他如考異石經鎖鎖¶
婣婭周禮婣即姻字五經文字詩秉心無倞即無競董¶
氏及韓詩引古之人無擇即無斁楚辭章句引肆筵設¶
机即設席韓詩釋文作緑&KR1512;文選注作緑䓯即緑竹周¶
禮注及集韻引其鎛斯㨄即斯趙子夏𫝊盱豫作紆豫¶
京作汙姚作旴薛君章句列女𫝊引詩如燬作如&KR1754;尚¶
書考異大&KR0034;即大誥鄭氏説涉級即拾級儒行徐作隕¶
獲即隕穫漢書引栞木即刋木天畏棐忱馬本作匪諶¶
<pb:KR3j0066_WYG_008-29b>¶
釋文誰之永號作咏號用乂讎斂馬作稠斂沈潛剛克¶
左傳作沈漸陸釋文藴&KR0034;作煴隆韓詩輖飢即調飢漢¶
書鬺之即觴之顏注曰鬺烹也儀禮疏引詩軷涉即跋¶
涉釋文引詩二矛重鷮即重喬石經子䘳即子衿孟子¶
趙注引七月鳴鴃即鳴鵙漢書小卞即小弁音盤釋文¶
引烝在□薪即栗薪左傳鬷假即奏假子夏易𫝊抍馬¶
即拯馬白虎通引韎韐有赩即有奭王肅告公用圭作¶
桓圭鄭氏注易桴多即裒多算徳即撰徳廣韻引詩勿¶
<pb:KR3j0066_WYG_008-30a>¶
剪勿扒釋文韓詩勿剗勿伐申培詩説寴臺即新臺左¶
大眚公羊作省左渝平公羊作輸平如此類者不可勝¶
紀愚者曰説文所引經𫝊異文前已舉之曩者嘗列十¶
三經之異同以便參證今失其本書少難編略舉大槩¶
而已此類皆古人各書所𫝊可以徵當日之音其中沿¶
失原自不少學者因此旁考可也¶
□㑹即要㑹□始即終始　漢志作□即□之訛也韓¶
氏收□於亞部作□尤可笑矣他如□秃即得失排□¶
<pb:KR3j0066_WYG_008-30b>¶
即排斥□□即□戾□□即提攜□愁即憂愁惠㤅即¶
惠愛□□即率由□&KR3355;即散亂宷眎即審視□旋即周¶
旋叚借即假借鬼□即鬼神□咨即疇咨分&KR0034;即分别¶
偁謂即稱謂□細即微細中□即中逵□匋即甄陶□¶
□即勇敢褱袌即懷抱□從即徒從䢐徃即徂往饕飻¶
即饕餮□□即敷施迻予即移予以説文之字為此等¶
之語不能悉載舉此見端其許氏自連語則猶可引耳¶
别見條論如升菴所引説文襁䙗襁□今無此字如所¶
<pb:KR3j0066_WYG_008-31a>¶
引䭈□乃合説文之字耳則不勝合也即此二字□鬻¶
飦粥□□皆可吾故曰若此類不必用也又如集韻祉¶
䨒即徵羽李商隠字略㷖&KR0008;即㷖曜鼎韻飛□即飛揚¶
裴光逺集綴甡&KR0034;即性情復古編集説文□□即周匝¶
&KR0034;&KR2622;即廉纖王仲宣詩莊馗即莊逵周禮注𤣥黦即𤣥¶
纁字林□园即流蘇奇字略斑□即斑闌周成難字緧¶
□即秋千六書統表□即表著六書故□言即訛言廣¶
川書跋堌□即古冡此皆撮合字書之字而編之者好¶
<pb:KR3j0066_WYG_008-31b>¶
奇者勿貪此為陸離魏華甫熊與可以篆寓𨽻體智謂¶
圖書碑署可也名諱欲免雷同可也¶
鉤章棘句所謂生割謷牙者也　唐人組織初汨没于¶
綺藻若修武者殆放古𨽻之通體召陵之訓而陶鑄采¶
獲者乎紹述已險澀矣然以竝銑溪虬户所勝多多宋¶
景文規橅修武識者猶或少之用古人足矣則今日而¶
造者誠所不必也如退之文苗薅髮櫛(韓𢎞碑苗薅而/髮櫛之幾盡不)¶
(一揃刈不/足令震駴)目擩耳染(房啓銘目擩耳/染不學以能)□目訹心刃迎縷¶
<pb:KR3j0066_WYG_008-32a>¶
解鉤章棘句間見層出(貞曜/銘)曹誅五畀(曹成王碑大選/江州羣能著&KR1348;)¶
(王親敎之摶力句卒贏越之法曹誅五畀著職各任其/&KR1348;也嬴越謂秦與句踐也曹朋曹也有罪連坐五謂什)¶
(伍也有獲則分畀之此/篇退之造字可謂奇琢)變索(倣子長之能索索/盡也温公采之)噎喑(張/徹)¶
(墓銘曰世顧慕以行子掲掲也噎喑以為生子獨割也/我銘以貞之不肖者之呾也噎喑二字古無合者言人)¶
(喑噁以聲音笑貌度日呾音獺相呵也呾噠/語不止也莊子嗒然同聲蓋失聲而唾之意)他如喁噞¶
(水急則魚噞/韓用喁噞)瘢痆(女黠切韓詩/視傷悼瘢痆)婠妠(女刮切小兒肥貌/韓用巴豔收婠妠)¶
窋窡(張滑切穴中見也/韓用闖竇楔窋窡)此類甚多皆對廣韻鈔撮而又¶
顛倒用之故意謷牙鹿門以為生割甚為退之不取也¶
<pb:KR3j0066_WYG_008-32b>¶
若樊宗師絳守園池記陴&KR0008;孤顛(句/)跒倔𤣥武踞(句/)穹¶
鞠覷&KR1849;(句/)㢲&KR0008;間(句/)黄原玦天(句/)墆捩蹴墉(句/)險而不¶
妥袁淑謂王景元訴屈豈相逺哉黄長睿言段柯古靖¶
居寺碑雖不似樊紹述之甚亦軋軋難句矣新唐書幸¶
不至是然亦好造其有本者亦自雅也漢如亭伯用紛¶
繷公理用騫短仲任用瀧漉孔才用鹻&KR2861;已讓西京人¶
况六朝以後乎但深心於經𫝊史漢自能辨之如元澹¶
𫝊鈔掇整次芟礱宂脞李淳風詆摭張藴古上箴挺切¶
<pb:KR3j0066_WYG_008-33a>¶
陸贄蹈□王伾遳陋顏師古踵領歐陽詢寢侻啖助甘¶
足疏糗縫䘺屬綴摭訕三家春秋慿私臆決孫平子為¶
博士所合軋見迮于禮官房琯𫝊箝索戎情儒學𫝊鉏¶
纇要荒風纚露沐鋭情經術秀艾負素煟然勃興踵堂¶
八千餘人紆侈袂曳方履誾誾秩秩帝又讎正繆□稡¶
為義疏𤣥宗博彚羣書禄山之禍一為炎埃官幐私楮¶
喪脱幾盡文藝𫝊唐初絺句繪章揣合低卬𤣥宗時稍¶
厭雕瑑大厯貞元輩出擩嚌道真涵泳聖渥韓愈倡之¶
<pb:KR3j0066_WYG_008-33b>¶
宗元翺湜和之排逐百家抵轢晉魏上軋漢周矣必簡¶
𫝊後曰恃華者質反好麗者壯違人得一槩皆自名所¶
長至甫渾涵汪洋千彚萬狀他人不足甫乃厭餘殘膏¶
賸馥沾丐後人愈推曰光燄萬丈長豈不信哉亦是題¶
跋小品石塘曰後來以朴近幽折為趣較若勝之至其¶
末流趨於亡俚蘇黄小品皆具胷中藴藉深厚偶爾流¶
衍無其學問而欲倉卒效尤自謂能創非餖飣則鬼鬽¶
耳¶
<pb:KR3j0066_WYG_008-34a>¶
嗟咨一作齎咨&KR1818;資　易齎咨與嗟咨同太𤣥樂首哭¶
泣之&KR1818;資即嗟咨¶
酬酢一作醻醋讐柞詶昨　説文作□醋戰國䇿著之¶
盤盂屬之讐柞周禮注作詶昨説文以酢為今之醋醋¶
為酬酢蓋酢從作作有做音做有助音故祚從之¶
旗翼與期頤通　百年曰期頤荀子壽于旗翼¶
　¶
　¶
<pb:KR3j0066_WYG_008-34b>¶
　¶
　¶
　¶
　¶
　¶
　¶
　¶
　通雅卷八¶
