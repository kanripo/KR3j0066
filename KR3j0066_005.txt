# -*- mode: mandoku-view; -*-
#+TITLE: 通雅
#+DATE: 2015-08-24 23:21:46.124176
#+PROPERTY: ID KR3j0066
#+PROPERTY: BASEEDITION WYG    
#+PROPERTY: JUAN 卷五
<pb:KR3j0066_WYG_005-1a>¶
欽定四庫全書¶
　通雅卷五　　　　　　　明　方以智　撰¶
　　釋詁(古雋/)¶
淑離言獨善也　橘頌篇曰淑離不淫梗其有理兮注¶
淑善也離離立猶孤特也梗强也智以梗為橘梗解爲¶
强者非¶
洒㳻治路也　漢律曰及其門首洒㳻說文㳻所以壅¶
水山責切孫愐收入陌韻毛黃皆畧之¶
<pb:KR3j0066_WYG_005-1b>¶
氷衿猶言冷也　世說曰郄鑒欲規王導意滿口重言¶
殊不流王勸郗莫談郗大瞋氷衿而出樂預傳人笑褚¶
公至今齒冷雲臯書氷衿齒冷正用此¶
搏撠挶持也　孫臏傳曰救鬭者不搏撠(訖逆/切)子雲賦¶
撠膠葛五行志物如蒼狗撠高后腋通作㦸㦸古作㦸¶
詩傳注㦸挶(居足/切)¶
弊梗弊敗梗塞也　管子春令謹禱弊梗謂時方開通¶
而有弊敗梗塞禱神以通之文瑩以繁華對弊梗¶
<pb:KR3j0066_WYG_005-2a>¶
批伔椎擊其要也　淮南曰解捽者不在於捌格在乎¶
批伔高誘音沈韻書皆無此字說文有抌字竹甚切深¶
擊也又蕭韻又作&KR0008;今唐韻沁韻惟有揕字史記右手¶
揕其胸揕即伔也批又作□挺以指也孫臏批亢擣虚¶
之批則又音薄結切直翁以爲批與㧙捩之㧙通¶
雥集雜遝而至也　趙古則以雥為集升菴非之按許¶
善心神雀頌曰嘉貺雥集雥音雜雧乃集字¶
□窳猶苦窳也行敝言脆薄也行窳猶行濫也　漢書¶
<pb:KR3j0066_WYG_005-2b>¶
曰江南民□窳媮生而無積聚顔□曰短弱也□窳音¶
紫愈舜作什器于壽丘器不苦窳苦讀如盬粗也病也¶
史記貨殖作呰窳荀子曰窳楛不便利者弱楛與苦同¶
唐韓琬傳器不行窳又黙啜㓂嬀檀曰與我金銀器皆¶
行濫三省注曰市列為行行作濫惡也郭璞曰勞苦者¶
多惰窳又注毳為脆謂物之行蔽也言行敝也焦澹園¶
曰懶人不能自起如瓜瓠在地又懶人恒在室中故從¶
宂㼌攻苦即功沽¶
<pb:KR3j0066_WYG_005-3a>¶
□綰綽即祈綰綽謂盤旋而延長也　晉姜鼎銘百二¶
十一字中有取乃吉金用作寶尊鼎用□綰綽眉壽保¶
其子孫三壽是利伯碩父鼎銘五十字惟六年八月初¶
吉巳子史伯碩父追孝于朕皇考釐仲王母乳母尊鼎¶
用祈丐百祿眉壽綰綽永命萬年無疆又孟姜敦銘叔¶
孫父作孟姜尊敦綰綽眉夀永命彌生綰綽甚古今工¶
云綰綽雷文謂貫穿也又伯碩父鼎□丐百祿釋作祈¶
困學記聞引石湖曰綰綽是古人祝延常語按漢書安¶
<pb:KR3j0066_WYG_005-3b>¶
世房中歌克綽永福師古曰綰綽也亦謂延長蓋在鍾¶
鼎雲雷囘互之文謂之綰綽取其盤旋延長之意¶
媒但詭譎也　鴻烈解曰媒但者非學謾也但成而生¶
不信高誘曰但猶詐也智以但與誕通說文誕詞誕也¶
徐曰妄為大言也然又為語詞如誕寘之隘巷明借用¶
誕是發語之誕乃借但之音而媒但之但乃借誕之義¶
也但又與亶通又與邅通說文解曰古文但為袒字袒¶
為綻字以是知但字轉通多也鹵簿有誕馬亦謂但引¶
<pb:KR3j0066_WYG_005-4a>¶
馬不騎也媒但之媒則取媒孽之媒意蓋齊人名麴&KR2592;¶
爲媒謂釀蓄詭詐也¶
厭案擪服也　國䇿曰舉左案右舉右案左厭案萬乘¶
之國厭音益涉反與揖按通用即按驗也又通作頞史¶
西南志𫝊秦嘗頞畧通五尺道注音按¶
登來立至也　公羊隠五年登來之也注登讀言得來¶
齊人名求得為得來作登來者其言大而急也今廣州¶
諺以來到爲登按薛用翁集異記敘蕭穎士遇二少年¶
<pb:KR3j0066_WYG_005-4b>¶
登令召至邢曹進夢僧拔眼鏃及寤登言于毉薛唐人¶
可知彼時多以登為立至之義登得之聲相轉也¶
遺苞言苞苴也　字苑云&KR0008;苴履底因說文履中艸之¶
訓也孔叢子吾于木𤓰見苞苴之禮行詩箋以果實相¶
遺者必苞苴之故曰遺苞言以此苞相遺管子曰大凶¶
則衆有大遺苞矣注升斗包裹以相遺春官葅館注杜¶
子春作葅飽茅裹肉也則葅飽郎葅苞¶
軥錄拘摟之轉也拘摟傴僂之轉也　丁度曰拘摟聚¶
<pb:KR3j0066_WYG_005-5a>¶
也言卷聚也荀子軥錄力病正言拘摟用力之疾也傴¶
僂或在語韻或在尤韻古多通用抱朴子言拘錄則術¶
家拘䰟之術名¶
乾没猶言白没之也　張湯傳始為小吏乾没如淳曰¶
豫居物以待之得利為乾失利為没此解非也蘇鶚謂¶
乾没如陸沈隋書王劭贊乾没營利宋子京撰劉待制¶
墓銘吏得傍緣乾没乾猶言乾得之也没猶言没為已¶
有也今人動言落錢没即落字意乾從幹得音本音干¶
<pb:KR3j0066_WYG_005-5b>¶
借為乾卦之名音䖍集韻乃更作漧字俗分乾字或又¶
分亁字皆非¶
臯牢或作&KR2763;&KR0008;猶牢籠也　馬融傳臯牢陵山注猶牢¶
籠也孫子臯牢天下郭璞注方言曰僇&KR0008;麤大皃&KR2763;洛¶
膠反則臯牢之聲也淮南子牢籠天地高誘注牢音&KR0764;¶
楚人謂牢曰&KR0764;此自方言然須知古牢有畱樓之音易¶
林同枕其牢叶子孫封侯儀禮士喪禮握手用𤣥纁褁¶
長尺二寸廣五寸牢中旁寸注組繫鄭注牢讀為樓樓¶
<pb:KR3j0066_WYG_005-6a>¶
爲削約握之中央以安手也今文樓爲纋㫄為方悳曰¶
臯當作&KR0399;¶
啻諟猶諦視也瞻諦言風止也昧揥猶言未審也　說¶
苑扁鵲曰于物故有昧揥而中蛟頭韓詩外傳作昧投¶
而中蟁頭毛傳提提之詩曰媞媞安諦謂行步安舒而¶
審諦也魏志韓宣閡潦障扇不避曹植道文帝免其縳¶
褌腰不下而去帝曰此家有瞻諦之士也張融風止詭¶
越可動瞻諟言風度舉止也說文啻諟也方言瘱&KR2595;審¶
<pb:KR3j0066_WYG_005-6b>¶
也&KR3134;&KR2595;諟也呉越曰&KR3134;&KR2595;郭璞曰亦審諟牙見其意也¶
音帝智按諦揥&KR2595;一字牙見者互見也¶
以胹合驩言調和也　莊子宋鈃尹文以胹合驩以調¶
海内注胹和萬物合則驩矣此字從&KR1584;而丁度遂收作¶
&KR0008;公紹收作&KR0008;一從耳一從目今字彚耳部目部並載¶
之並引莊子即以二者言之必有一訛矣論其義則胹¶
和正調和也又有唐韻足證三家之訛更何疑乎胹熟¶
煮也方言秦晉之郊謂熟曰胹左傳胹熊蹯史記臑熊¶
<pb:KR3j0066_WYG_005-7a>¶
蹯内則濡豚注濡讀為而集韻作&KR0008;&KR0008;臑廣韻亦作臑¶
□龍龕亦作□¶
希顔猶之希世用事也　公孫𢎞傳希世用事晉虞溥¶
傳希顔之徙希皆與睎同說文睎望也海岱之閒謂盼¶
曰睎¶
淹數言遲速也　數讀如速曽子問不知其已之遲數¶
注讀為速集韻曰速古作&KR2684;&KR1588;作遫通作數賈誼賦淹¶
數之度是也¶
<pb:KR3j0066_WYG_005-7b>¶
呼瓝猶呼㬥也　灌夫傳謼服謝罪注晉灼音服為瓝¶
瓝與考工薜㬥之㬥同聲音弼角切關西俗謂小兒啼¶
呼曰呼瓝¶
握齱猶握&KR1029;也卑陬乃迫促之轉也　司馬相如傳委¶
𤨏握&KR1029;廣韻齷齪迫也酈食其傳間勝梁將皆握齱好¶
荷禮注急促之貌荷與苛同増韻或作&KR0008;引前酈食其¶
傳握&KR0008;好苛禮今無此字或所見有别本乎唐𤣥宗泰¶
山銘方士虚無儒書齷齪其曰趢趗樸樕局促卑陬皆¶
<pb:KR3j0066_WYG_005-8a>¶
是者非也卑陬乃迫促之轉也莊子注亦未注明郭若¶
虚畫記趙邈齪以不修飾稱正握齱之聲也今俗有此¶
語齱當從耴今監本皆齱¶
踔絶猶&KR1974;踔也趨趙猶釗超也　踔勅角切孔光傳踔¶
絶之能韓文集序曰汗瀾卓踔莊子趻踔而行楚辭曰¶
春秋逴逴而日高霍去病逴行殊遠逴與踔同趙岐注¶
孟子曰子張踸踔&KR1974;踔不常也京山曰挾泰山以超北¶
海超即掉字聲轉有之智又謂與趙釗通方言釗超遠¶
<pb:KR3j0066_WYG_005-8b>¶
也說文趌&KR0146;怒步也趨趙也則釗正趙之音義詩其尉¶
斯趙則是釗字朱氏謂趙即逍則或先有肖聲¶
啽囈呻呼衆聲也一作唵&KR0008;喔咿嚅唲在喉舌間也¶
見列子啽囈呻呼升庵引列子注作唵&KR0008;余嘗曰啽語¶
含口也囈寐語謂語不成句也呻儵呻而唫也呼有聲¶
而無字也啽音庵唐楊瑒傳公&KR0056;啽黙唯唯可知四字¶
為形容嚅囁之聲長箋引卜居作促訾&KR0008;斯喔咿儒兒¶
此皆形容之詞粟斯一作栗斯以聲狀之無不可者豈¶
<pb:KR3j0066_WYG_005-9a>¶
必改訂附合¶
□掞挺挏以手狀之　淮南子曰□掞挺挏世之風俗¶
言求利便之狀也撢徒含切周官撢人掌誦王志道國¶
之政事以巡天下之邦國而語之陸氏他南切與探同¶
徐本說文曰探也唐本曰掬也孫氏他紺切掞音閃可¶
上可去此用撢掞當讀探毯挺挏皆上聲¶
&KR1996;㥛凌誶以言狀之&KR1996;㥛一作&KR1996;極謇喫　列子曰&KR1996;¶
㥛凌誶好凌辱責罵人也誶字張湛音碎字林及殷敬¶
<pb:KR3j0066_WYG_005-9b>¶
順音崒公紹收昨律切賈生之亂亦用誶曰注告也史¶
記作訊㥛吃也說文曰急性也方言&KR1996;㥛吃也或謂之¶
軋謂之歰郭璞曰江東曰喋皆謂口吃好言之狀長沙¶
弔屈而亂辭用誶正謂狂憤無聊之至朱子釋告尚不¶
足以盡其意耳升庵因史漢同異必以為誶即訊字此¶
不必也蓋有孟堅所改者如灌夫畢之即屬之乎世說¶
張敏集頭責秦子羽文或謇喫無宫商喫廣韻音□¶
唶嘖為小聲嚄唶則為大聲咄唶則為叱聲嚄唶一作¶
<pb:KR3j0066_WYG_005-10a>¶
護諎咄唶一作咄嗟咋唶窋䆛轉為叱咤猝嗟　信陵¶
傳晉鄙嚄唶司馬氏曰多辭句也嚄屋虢切唶側伯士¶
革二切聲煩雜也亦作嘖咋傳曰嘖有煩言亦為歎聲¶
說文曰嘖大呼也或作謮諎大聲也集韻曰唶歎聲合¶
溪曰爾雅行扈唶唶白居易詩嘖嘖雀引雛樂府烏生¶
篇唶我是也皆是細微之聲傳曰季植子咋謂林楚蓋¶
㗱口聲也許氏大呼大聲不知何據合溪迂矣古人借¶
音開合隨時形容何必以字同爲碍邪柳子厚晉問跳¶
<pb:KR3j0066_WYG_005-10b>¶
浮嚄唶既云跳浮豈小聲乎唶我惜我也斂口之聲與¶
唶唶同狀細微嘖嘖也嚄唶則唶隨嚄音大呼大聲也¶
當以側白之切爲是故丁度作護諎正欲别之若咄唶¶
則音窋䆛晉書咄嗟而辨集韻作咋唶古樂府作咄唶¶
孫權見吕䝉病中咄唶靈光殿賦綠房紫菂窋䆛垂珠¶
潘岳芙蓉賦窋䆛星羅韓信傳意烏猝嗟即喑啞叱咤¶
也嗟從差本可差去聲而人忘之因所習深耳劉貢父¶
以司空圖咄喏而辨斷石崇之咄嗟而辨為誤則又拘¶
<pb:KR3j0066_WYG_005-11a>¶
泥可笑¶
㗖齰𠻳獲即嚄唶之聲而痛言之也　此見宋玉風賦¶
蓋形容小民被雌風愁病中風促口嚼齒之聲狀也漢¶
灌夫傳齰舌自殺史作齚舌通作咋荅客難曰狐豚之¶
咋虎此齰之本字也風賦語意齰因唶聲獲即嚄聲言¶
其嚼齒欲㗖促口噴嚄累而狀之古人無此成語自玉¶
輩創撰下字之驚厲痛切如此必曰獲得也豈能曰𠻳¶
而有所得乎惟聲音可通古今人物之情文字其寄託¶
<pb:KR3j0066_WYG_005-11b>¶
者也即此小節可見一端¶
担撟矯然飄拂之意也矯䖍應作撟㨜　楚辭遠遊曰¶
欲度世以忘歸兮意恣雎以担撟担丁但切拂之重也¶
撟居桀切朱子曰担撟軒舉也愚謂担撟者有拂袖揮¶
麈矯然高放之意撟居小切猶矯也說文曰舉手也一¶
曰擅也史記舌矯然而不下漢書矯䖍吏乘埶以侵下¶
此因書之奪攘矯䖍以生意也考工記曰撟幹欲熟於¶
火而無贏撟角欲熟於火而無燂士師之八成五曰撟¶
<pb:KR3j0066_WYG_005-12a>¶
邦令皆矯枉矯激之義强哉矯與矯矯風節則贊詞非¶
專爲矯强也但以矯反其偏釋撟則義漏矣莊子喬詰¶
卓鷙喬亦音矯說文因矯䖍有㨜字¶
煩撋猶捼莎也　字畧云煩撋捼莎此見詩薄汚我私¶
注煩撋也捼即挼字挼音儺謂摩挼也禮曰共飯不澤¶
手康成注曰澤挼莎也亦作摩挲即摩挼也廣韻撋或¶
作擩公紹音撋爲而宣切唐藝文志嚌擩道真集韻亦¶
作㨎捼擩又音乃度切集韻作㨎字誤矣晉書劉裕與¶
<pb:KR3j0066_WYG_005-12b>¶
劉毅樗蒲裕挼五木久之王珍國張稷以黃油裹東昏¶
首遣范雲送石頭右衛將軍王志取庭樹葉挼服之僞¶
悶不署名身之曰挼奴禾反西凉李暠謂梁中庸曰我¶
何能千里外挼長繩絞其頭邪成式用挼捘即捼挲¶
拫格猶批拫也　毛晃曰呉楚俗謂牽引前郤為拫格¶
博雅曰拫攎引也韻㑹引灌夫傳引繩枇根根與拫通¶
拫胡恩切格曷各切轉注略曰今本誤作根株之根非¶
也黄山谷送公定詩引繩痛排拫自注拫音病今宗吾¶
<pb:KR3j0066_WYG_005-13a>¶
刻本一條字字作根不又誤矣山谷謂排擯也愚按從¶
艮當以痕狠艮為聲者近山谷之音未敢信¶
連犿謂宛轉連環也　莊子謬悠荒唐無端崖之辭不¶
傲倪于萬物其書雖瓌瑋而連犿無傷也注犿音汴言¶
書雖驚世駭俗而善體物情連環宛轉也毛晃竟收入¶
元韻以犿音翻不知何據章黼韻犿即獾音歡即懽忭¶
本相通而後人分爲二音並用¶
心儀心擬也切儗猶比擬也　漢外戚傳皆心儀霍將¶
<pb:KR3j0066_WYG_005-13b>¶
軍女儀音螘即心擬也高唐賦殊為物類之可儀與互¶
折曽累叶則亦音擬擬議有揣度凖擬之意故有比擬¶
借擬之意通作比儗舞賦經營切儗記曰儗人必於其¶
倫食貨志遠方之能疑者並舉而爭起師古曰疑讀曰¶
擬蘇秦傳疑於王者从擬轉嶷凝故儀禮疑立即嶷立¶
禮記疑丞即凝承¶
枝梧猶支拄抵捂也　項羽傳莫敢枝梧注如淳曰音¶
悟臣瓚曰小柱為枝邪柱為梧字當作捂司馬遷傳或¶
<pb:KR3j0066_WYG_005-14a>¶
有抵捂注師古曰抵觸也捂相支拄不安也方言支註¶
謂以言語支拄也史記序今屋梁上斜柱是也斜觸謂¶
之捂下觸謂之抵抵捂言其參差也枝言枝梧也說文¶
嫸字訓好枝格人語也凡夫因玉篇媞伎也疑為伎格¶
非矣¶
摸&KR2021;捫搎也　此解見唐韻韻會今俗實有捫搎之語¶
南史暗中摸&KR2021;始有此二字戴氏譏為俗字余以為即¶
摹字楊子三摹九据今特移手于旁耳後人特轉平聲¶
<pb:KR3j0066_WYG_005-14b>¶
為入聲如蘇味道摸稜尚是平聲増韻又載摸&KR0008;巵言¶
盧氏雜記味道拜相時以手摸牀稜焦氏曰當作莫索¶
漢逢盛碑摸作园¶
鄭重即珍重之轉漢注頻煩猶言殷勤也　漢王莽傳¶
稱非皇天所以鄭重降符命之意注云鄭重猶言頻煩¶
也顔氏家訓云吾亦不能鄭重&KR0147;舉近世切要以啓寤¶
汝耳沈存中筆談言石曼&KR0056;事云他日試使人通鄭重¶
則閉門不納亦無應門者魏志倭人傳云使知國家哀¶
<pb:KR3j0066_WYG_005-15a>¶
汝故鄭重賜汝好物也智謂鄭重乃珍重之轉芥隠筆¶
記引樂天謝庾順之送紫霞綺詩云千里故人心鄭重¶
可知即珍重矣¶
遮莫猶言儘教也蓋侔莫也　陳騤雜識云方言侔莫¶
強也若云努力欒肇言勉强為文莫儘教即是强意猶¶
解鄭重為頻煩當以言外會之干令升記雷孔章謂茂¶
先以犬誡狐狐曰遮莫千試萬慮則自晉人已有此語¶
不自遮莫鄰雞下五更也或曰遮莫猶諸莫也方言抾¶
<pb:KR3j0066_WYG_005-15b>¶
摸言持去也諸莫亦抾摸之聲若公莫篇則曰公莫舞¶
公莫舞非此解矣¶
八米當是八采　姚寛西溪叢話曰八米關中語歳以¶
六米七米八米分上中下北齊盧思道文宣帝崩文士¶
各作挽歌魏收陽休之祖孝徵不過一二首思道獨有¶
八篇時人稱爲八米盧郎唐張祐寄載詩少見雙魚信¶
多聞八米詩智按吳虎臣以孔毅父續世說載北盧思¶
道此事作八采又以五木戲其八為珉采王采之中有¶
<pb:KR3j0066_WYG_005-16a>¶
采曰白因謂之白八近時姚寛蓋臆說也而今之古詩¶
紀仍刻西溪叢話¶
健慕猶健羡也　徐文長路史載健慕見廣記智按闗¶
尹去慕文子忘鍵皆本史記去健羡也莊子鞬韄與適¶
莫畔羡同㫖去健正謂去鍵¶
解何問其何分疏也　匡衡傳樂安鄉閩佰爲界聽曹¶
為之解何猶分疏也張辟疆謂陳平曰解未言能解否¶
也膠西王傳故為無訾省猶言不省事也說文妍一曰¶
<pb:KR3j0066_WYG_005-16b>¶
不省錄事也可以推知省錄事爲漢人嘗語¶
于諸寘也于遮即于諸之聲也　哀六年公竿傳于諸¶
其家何休注于諸寘也齊人語也六飲疏曰紀莒之間¶
名諸為濫内則桃諸梅諸言乾蕃者曰諸賈誼偏諸襻¶
也光武紀諸于半臂也相如賦于遮注曲名亦于諸之¶
音也智謂諸者古人語詞猶今之言這言著也著又轉¶
而爲子今吳人多曰子是也¶
差須猶少待也選間猶少間也　淮南屈宜若憂吳起¶
<pb:KR3j0066_WYG_005-17a>¶
之差須言少時也吕覽選間食熟古文或用頃之或用¶
俄頃或曰亡何或曰少選或曰少焉或曰未幾或曰巳¶
曰既義皆通用¶
孰何問之也猶曰誰何也　過秦論陳利兵而誰何音¶
苛苛細詰問也漢有大誰卒師古曰大誰主問非嘗之¶
人有大誰長黄圖曰王褒帶劒入北司馬門至非常室¶
中乃公車大誰也集韻或作噍亦作譙史記衛綰傳景¶
帝立歲餘不譙呵綰注譙音誰呵音何以譙呵爲怒讓¶
<pb:KR3j0066_WYG_005-17b>¶
此言不誰何但不問之而已漢書作不孰何武帝冊曰¶
孰之復之應劭以誰何爲掌讙呵者後學輒改此書誰¶
字爲讙違本文矣貴與說¶
進孰言進成孰之言也文孰言文法孰爛也　張騫傳¶
少從進孰謂以孰言進于天子乾鑿度曰自上古及下¶
帝孫文孰文孰者孰成道法也言世漸増文法而人孰¶
爛也董仲舒曰孰爛如此古孰从□專主孰爛後因誰¶
轉爲孰故火以别之五行志以盛聖而易孰惡師古曰¶
<pb:KR3j0066_WYG_005-18a>¶
孰成也此言文法猶文具文爲之文也嚴安傳之文刻¶
嚴延年傳之文致趙禹傳之文深周陽由傳之文惡董¶
仲舒傳之文繫蕭何之文母害張湯之舞文皆謂法律¶
之文也若翟方進所云託文成許后所云文陳則謂文¶
書文字也¶
無慮都凡也猶云亡論也　廣雅曰無慮都凡也趙充¶
國傳亡慮萬二千人注大計也與錄同智按此因慮囚¶
為錄囚而知其音相通也若亡慮者蓋言不待計慮而¶
<pb:KR3j0066_WYG_005-18b>¶
知之猶言無論也何必轉錄字乎如蔿艾使封人慮事¶
此乃錄事也而注乃云無慮計功元美論無慮之慮音¶
閭非也¶
發凡猶汎言大氐也最凡諸凡之最目也諸妄言諸凡¶
望此者也望猶視也　左傳序發凡以言例景帝紀凡¶
號石奮萬石君猶汎言之也司㑹注謂簿書契其最凡¶
也智按如今印契其凡目所最處印之小宰疏凡要亦¶
是簿書又曰簿書之最目曰契劉歆取方言書曰欲得¶
<pb:KR3j0066_WYG_005-19a>¶
其最目此明證矣大氐即大抵言大約也漢書李廣𫝊¶
諸妄校尉以下材能不及中以軍功侯者數十人注張¶
晏曰妄猶凡也即諸凡郝京山遂以凡妄為一恐未必¶
然智按妄猶望也望猶視也如視二千石之詞即假司¶
馬一例也國䇿朱英言無妄之人史記作無望可證大¶
約或云大要見陳萬年傳子長用要難張騫不得要領¶
其義始于腰領後則爲通語矣要束即約束陸䞇曰懷¶
光都不要藉亦謂約結而藉其力也¶
<pb:KR3j0066_WYG_005-19b>¶
幾所猶幾許也里所猶里許也　疏廣傳問金餘尚有¶
幾所師古曰幾所猶言幾許張良傳父去里所復還師¶
古曰行一里許而還古許所聲近如伐木許許漢人引¶
爲伐木所所可證¶
以不猶與否也　李夫人傳是邪非邪師古曰言所見¶
之狀定是夫人以否按古以與之聲相通詩不我以燕¶
禮君曰以我安注猶與也魏書李順傳此年行師當克¶
以否即與否退之剥啄行凡今之人急名以官注韓文¶
<pb:KR3j0066_WYG_005-20a>¶
與多作以其解樂記之噍以殺之以爲與則非矣猶古¶
詩之萋已緑也臨高臺以軒則尚可以與字解之¶
將母得亡母乃稱皆發問之聲也　韓詩外傳客見周¶
公周公曰何以道旦也曰入乎將母曰請入曰坐乎將¶
母曰請坐曰疾言則翕翕徐言則不聞言乎將母方言¶
無寫謂相見有得亡之辭也莊子子産曰子母乃稱左¶
氏用以轉語莊韓用以結句古人善摹人之聲音神狀¶
如此阮千里曰將母同本謂得母乃同乎猶言能毋同¶
<pb:KR3j0066_WYG_005-20b>¶
也葉夢得爲之解曰本自無同何因有異此是東坡所¶
謂設械匿形推墮滉漾之伎倆耳¶
行李行使也即裝任也　昭十三年曰諸侯靖兵好以¶
爲事行理之命無日不至古臯陶爲李理官也古李理¶
通用僖三十年燭之武曰行李之往來注云行李使人¶
也襄八年晉責鄭曰亦不使一个行李注曰獨使也升¶
庵引唐李濟翁資暇録云古使字作李今按李文正作¶
□此何據乎馬永&KR0056;懶真子彭乘墨客揮犀曰左傳注¶
<pb:KR3j0066_WYG_005-21a>¶
皆止解行李爲使而今人以行裝為行李則非也永卿¶
載亳州祁家收孫宣公奭書尺有云行李鼎來蓋行使¶
也古李字从山下人人下子作&KR2139;後人轉作李此並非¶
資暇所說之&KR2139;矣不知本義爲行理而使人行必有裝¶
鄭當時之治行孟子之治任是已則相沿以行李為隨¶
行之物亦何不可甚矣馬彭之拘也孟子說解李與梩¶
虆通謂杙之可以擔物者¶
尋人招帖一曰零丁　升菴引齊諧曰有失兒女零丁¶
<pb:KR3j0066_WYG_005-21b>¶
謝承後漢書戴良有失火零丁猶今之尋人招子也蓋¶
古以紙書之縣于一竿其狀零丁然¶
霝始霝終即令始令終也　廣川跋曰&KR0034;鼎之銘曰霝¶
始霝終跋叔䜌鼎銘曰三代鼎&KR0212;有銘多矣而此曰霝¶
終古者以霝爲善其文與令同此其謂善頌者也智按¶
書弔由靈靈善也古蓋令靈霝並通凡令名令聞之令¶
皆從靈來以人為天地之靈心爲人之靈故訓為善而¶
多借令字䜌音鑾智又按集古錄龔伯&KR0212;銘曰□其熈¶
<pb:KR3j0066_WYG_005-22a>¶
萬年無疆霝終霝始嶭尚功釋曰令終令命¶
令命即令名領聞即令問　史記命與名通禮生子咳¶
而名之左傳君命太子曰仇叔孫獲長狄僑如以命宣¶
伯與名同史曰命世之宏才即名世天官書免七命注¶
辰星謂之免星有七名張耳傳亡命謂脫名籍逃亡也¶
智又按說文名从口夕言㝠不相見故以口自名此說¶
甚曲朱謀瑋謂鳥以夕而鳴作□則尤曲矣蓋令从□¶
从□命从令名从命省作□本一字而平去二音也令¶
<pb:KR3j0066_WYG_005-22b>¶
無重文故平去聲通用之命有重文之名故分用之又¶
按長笛賦求偶鳴子曹植詩鳴儔嘯匹侶何承天詩日¶
夕遊無際歸禽命同栖命即鳴則鳴且與命通益足以¶
破朱氏鳥因夕鳴之惑矣揚子曰君子純終領聞郝京¶
山謂即令聞詩注令聞禮注諛聞皆去聲故亦用令問¶
後漢馬融與高彪書承服風問注謂風猷令問也漢書¶
注李竒曰領禮所聞故後人曰領袖聲聞也師古曰領¶
令也然如唐書踵領謂踵前人而領其事安知法言非¶
<pb:KR3j0066_WYG_005-23a>¶
造合者乎故兩存其說漢書元朔五年詳延天下方聞¶
之士謂大方多聞也董仲舒傳講聞高誼則平去皆可¶
貫行謂一皆遵奉也　東平憲王蒼傳光武營建陵地¶
詔裁令流水而已孝胡大孝無違奉承貫行謂一一奉¶
行也谷永傳曰以次貫行固執無違¶
摽季猶叔末也　黨錮傳序叔末澆訛王道陵缺注猶¶
季世也太史公用輓近猶晚近谷永曰當陽數之摽季¶
言摽末季世也王莽青戎摽末之功注摽與蔈同蔈即¶
<pb:KR3j0066_WYG_005-23b>¶
秒也淮南言律數十二蔈可證¶
縣遲猶言思遲縣切也　趙壹傳昭其縣遲按肅宗詔¶
思遲直士遲去聲言遲待也縣遲正謂縣縣遲望之意¶
徐陵用遲縣謝安與道林書計辰傾遲¶
醖藉藴藉也潦倒言頺落之態也　南史云宋武帝舉¶
止行事似劉穆之此非醖藉潦倒士邪又北史崔瞻列¶
傳云自太保以後重吏事謂容止醖藉者為潦倒而瞻¶
終不改詩飲酒温克鄭箋云猶能温藉自持以勝陸音¶
<pb:KR3j0066_WYG_005-24a>¶
去聲禮運温之至也注為温藉漢書作醖耤¶
傾&KR0231;揆廎言傾斜也　漢樊敏碑立朝正色能無揆廎¶
音傾言其方正或曰揆傾&KR2907;季也或曰言揣度傾斜也¶
按喪祝勸防注引柩也𤣥謂勸猶倡帥前引者防謂埶¶
披以備傾戯賈公彦曰音虧使持制之不至傾虧然則¶
揆廎當即傾虧之語又記此碑有釋者一作揺廎俟有¶
書可讀時再考¶
騎危登極騎衡言其危也　魏世家曰范痤上屋騎危¶
<pb:KR3j0066_WYG_005-24b>¶
而上書信陵以免死莊子夫妻登極者蕭思話好騎屋¶
棟打細腰鼔史記袁晁傳騎衡注衡樓邊欄楯也大氐¶
橫者謂之衡謂之登極亦可總言危道如垂堂之意也¶
空外猶單外也　何並傳造王林卿曰冡間單外後漢¶
書張禹傳請鄧太后還宫以爲久處單外杜詩用盡閨¶
中力君聽空外音空字去聲¶
暴挫鋸項推減蝮鷙狀酷吏之猜禍刻治也　酷吏論¶
曰馮當暴挫稱璞鋸項駱壁推減般周蝮鷙暴挫言暴¶
<pb:KR3j0066_WYG_005-25a>¶
虐以挫人鋸項如鋸之刻挫如缿之鈎譎也推減能故¶
深文以出入罪也蝮鷙狀之而已猶鷹擊乳虎毛鷙為¶
治也袁盎傳絲欲刻治言以刻深治辨也王溫舒傳請¶
召猜禍吏應劭曰言善猜疑作禍害者用之史記作徙¶
諸名禍猾吏言吏之以禍猾名者薛宣傳使掾平鐫令¶
如淳曰平鐫激切使自知過也古人亦隨意造字如此¶
何責退之輩邪¶
媒蝎言媒蘖而蝎蠧也　宋公稱過庭錄曰景文記程¶
<pb:KR3j0066_WYG_005-25b>¶
元振惡李光弼言媒蝎以疑之春秋傳云雖蝎譖焉避¶
之者蝎音曷木蠧也言譖由中出如蠧殆合媒蘖與此¶
而用之今按唐書宦官列傳又云如媒而成如蝎之蠧¶
合用何疑宋所引春秋乃國語也¶
濫耳濫口皆謂濫說也　史記鄒衍傳始也嚂耳戰國¶
䇿橫人濫口利機淮南曰不嚂于辨相如虚詞濫說嚂¶
即謂濫也說文引論語窮斯濫矣㜮濫嚂可通¶
啜汁猶拾瀋也　哀三年富父槐曰無備而官辦者猶¶
<pb:KR3j0066_WYG_005-26a>¶
拾瀋也注瀋汁也尺審反智按魏世家欲啜汁者衆注¶
冀功勲也與此互證瀋即汁也沈約&KR2276;酒有音汁者斟¶
審甚汁同聲故古人借之禮記潘字本泔也或疑瀋之¶
訛而莊子之審爲淵則蟠字潘當音翻姑存俟證¶
苛亷猶刻亷也荷禮苛禮也苛問呵問也　國䇿楚之¶
史舉以苛亷聞于世漢朱建傳刻亷紱直苛刻一意苛¶
小艸也呼戈切借爲苛細煩刻之意酈食其傳握齱好¶
荷禮即苛禮王莽傳掖門僕射苛問即呵問也苛荷呵¶
<pb:KR3j0066_WYG_005-26b>¶
通聲今人讀為谿毋又一變矣古文奇字□□□皆从¶
呵止爲義苛乃借用¶
偏宕謂偏奇跌宕也　孔融傳發辭偏宕南史蕭惠開¶
偏奇相尚鄒陽曰係俗牽世繫偏奇之浮辭哉宕與蕩¶
逿盪通而說文分之跌宕作跌踼相盪用相潒蕩止爲¶
蕩陰水名上聲宕洞深也顔瑯琊子急就序人用已私¶
流宕忘返即流蕩顔最明字學者正以从水从宀其借¶
同也¶
<pb:KR3j0066_WYG_005-27a>¶
諧際謂諧合交際也　唐書房琯傳與吕向隱陸渾十¶
年不諧際人事此字曽見六朝人用之莊子貴際注貴¶
交際也按說文際壁㑹也&KR3004;際見之白也隙壁際空也¶
則壁相交㑹之名故借用之¶
拆呼猶罅漏也　韓文補苴鏬漏即罅字說文罅裂也¶
燒缶善裂㙤作罅箋曰一字緟文張位特定罅漏音夏¶
乃因說文之呼訝切與陸徳明之讀也爾雅翥醜罅注¶
謂蟬屬剖拆母背以爲孔罅而生鄭漁仲曰蛙蟲有角¶
<pb:KR3j0066_WYG_005-27b>¶
甲者齧桑類罅張拆也此蟲之僻在乎張角拆甲此解¶
是矣鄭康成注易甲拆曰拆呼也正以呼爲罅古家麻¶
韻多歸魚模漢去古未遠猶有此聲爾雅注孔罅之語¶
廣韻取之陸徳明以當時方言定其讀不知古人从虖¶
甚明如純嘏本音古與魯許宇叶今張焦李朱之字說¶
刋誤反以讀假爲正讀古者為非竟忘其本皆此類也¶
嗟乎聲音之道變極反本何苦止守晉唐之泥格而强¶
自然之原乎諸公亦以讀書不深有所不知耳¶
<pb:KR3j0066_WYG_005-28a>¶
望衍望而延之也招弭猶招敉也　男巫望衍授號冬¶
堂贈春招弭以除疾病注子春曰衍祭也𤣥曰有牲粢¶
盛者延進也弭讀爲敉招招福也敉言安凶禍也子春¶
堂贈爲堂矰蓋贈猶送上言贈惡夢猶送惡夢也訓雋¶
曰望而延之爲是何必指牲粢乎今謂弭止也止猶安¶
也敉寧本謂弭寧¶
邦汋言激亂者　司㓂士師八成一曰邦汋注謂斟酌¶
司農曰斟酌盜取國家宻事若今時刺探尚書事疏言¶
<pb:KR3j0066_WYG_005-28b>¶
斟酌私知此非也訓雋曰夫盜賊而有斟酌量度之心¶
豈爲亂乎說文汋激水聲邦汋者奸民乘上之隙而激¶
衆以倡亂如水之激而逆行也¶
廞陳廞興廞塞廞藏皆隨文立訓者也　大喪廞五兵¶
司農曰故書作滛讀作廞釋曰先鄭一部之内廞皆從¶
滛則廞爲漢字先鄭所換也訓陳鄭氏訓興因爾雅也¶
又因圉人廞陳並列故主興義訓雋主廞藏之說唐崔¶
祐甫獨孤及墓銘廞衣楚挽徘徊墓田李華權文公墓¶
<pb:KR3j0066_WYG_005-29a>¶
銘廞隧納書禮優軄衰宋祁真宗挽歌廞翣浮晨旭皆¶
謂廞藏智按韻補引唐滄州無埭渠久廞塞薛大鼎浚¶
之此因考工善防者水滛之司農曰滛為廞水淤泥土¶
畱著助之爲厚鄭氏不從而宋祁復用此作廞塞蓋嶔¶
巖有藏&KR2327;从山从广可通而謂爲陳為興則借其音耳¶
說文廞許音切集韻嶔或作廞可推¶
屈笮委曲也迮狹即窄狹　和洽傳魏武令曰高祖毎¶
在屈笮蕭曹恭順此言受委曲也古無窄字笮即窄也¶
<pb:KR3j0066_WYG_005-29b>¶
今人以處約不如意為受委曲唐宋間文以官家所商¶
議爲委曲于文定云亦稱從容張飛傳山道迮狹即窄¶
狹後漢樊毅華岳碑言十月齋祀西嶽以傳窄狹廟舍¶
舊久牆屋傾亞則漢已有窄字傳傳舍也¶
推築旁推覺之也　今人有用推築其義若下石者誤¶
也按三國志顔裴傳帝召軍市吏于裴前杖一百時典¶
農私推築裴謝斐白宣王曰典農竊見推築假令斐謝¶
是㪅為不得明公意也推音他囘切蓋從旁推築令覺¶
<pb:KR3j0066_WYG_005-30a>¶
也其曰築殺者則用手擊人也巩篆□故亦作□□¶
關戾機捩也　杜陽雜編言新羅獻萬佛山擊鍾則行¶
道之僧禮首至地蓋關戾在鍾也智按羅隠妖亂志言¶
張守一刻木鶴中設機棙詞隱曰曲有偷吹待拍有務¶
頭顚落種種關棙子優家有戾家把戯燈錄黃檗謂牛¶
頭尚不知向上關捩子蓋一義也捩本力霽切琵琶之¶
撥曰棙又木名善破血又音列爲關捩之義古通用戾¶
棙後分用捩从手玉篇始收捩字曰抝捩也在屑韻然¶
<pb:KR3j0066_WYG_005-30b>¶
今唐韻十六屑中亦收戾字則古戾亦有列音十二霽¶
亦收捩字解曰琵琶撥則捩亦有麗音矣古列戾聲通¶
如祭法厲山氏即烈山氏鄭氏讀葘栗爲裂厲禁為迾¶
禁湥則厲爲列石渡水是也唐人所爲捩暈則專音列¶
蘇鶚曰大中末小兒疊布蘸水向日張之謂之捩暈物¶
異考作拔暈¶
&KR0008;河因於范河活沙　存中曰越人謂淖沙爲范河北¶
人謂之活沙子過無定河渡活沙百步外人馬&KR1043;&KR1043;然¶
<pb:KR3j0066_WYG_005-31a>¶
一陷則駞車俱沒此即流沙也&KR0008;字書亦作埿蒲濫反¶
術書&KR0008;河取此按今祿後一辰曰&KR0008;河蓋謂陷運唐六¶
典亦載&KR0008;河之目但埿字無蒲濫反乃唐人造&KR0008;字耳¶
程泰之作陷河¶
三命謂受命遭命隨命之三科也　祭法七祠曰司命¶
注司命主督察三命孔穎達曰援神契云命有三科有¶
受命以保慶謂年壽也有遭命以謫暴謂行善遇凶也¶
有隨命以督行謂隨其善惡而報之¶
<pb:KR3j0066_WYG_005-31b>¶
阽危壁危也阽也康也簷也皆一聲也　魏志和洽傳¶
阽危注松之案文紀曰阽于&KR0174;亡食貨志阽危若是注¶
曰阽音鹽如屋簷近邊易墮之意也堂亷句亷亦謂邊¶
稜阽簷亷一聲而義亦因之智按亦可去聲馬援傳跕¶
跕墮水中亦當音占去聲或音帖乃當時注者之方言¶
也楚辭阽余身而危&KR0174;亦有讀戰者¶
生達有條達之義故轉爲挑達一作㞵□作事順利謂¶
之遂達汰過輕忽謂之佅㒓忽遽謂之忽達相勉謂之¶
<pb:KR3j0066_WYG_005-32a>¶
爭&KR0146;　生民毛傳曰達生也驛驛其&KR1252;正義苗&KR1252;生也¶
京山曰條達也其音與挑□相轉青矜箋佻達往來相¶
見貌說文引㞵兮達兮漸子引許端夫曰遂□易也佅¶
㒓言汰過輕忽也忽達言矜忙也余一時未有所證忽¶
閱方言而知之方言曰忽達芒也又曰茫矜奄遽也吳¶
揚曰茫智乃知古無忙字故用芒芒然亦作茫然故茫¶
矜又用茫字郭言草杪芒&KR0008;出此其本&KR2327;耳人忙則有¶
忽達之狀遂逹之語見康成長發箋能以徳自遂&KR1252;於¶
<pb:KR3j0066_WYG_005-32b>¶
天是也孫愐曰佅㒓又曰汰過乃是滑汰意韻會亦作¶
㣵达此因挑達生輕易之意也智又按漢人有爭&KR1252;之¶
語爭去聲謂强自爭立發達也沈汝納胡孝轅所刻漢¶
雜事太后謂帝曰吾入宫後知有㓜妹中外隔濶目所¶
未見不謂爭達如爾此書出於王子充諸韻書皆未考¶
出故載於此¶
頓愍猶頓門也氐惆猶怟㥴也　方言倱□頓愍惽也¶
江湘謂之頓愍或謂之氐惆郭音丁弟丁牢反頓愍頓¶
<pb:KR3j0066_WYG_005-33a>¶
悶也智按周本琱字轉為周說文怟㥴不憂事也正讀¶
氐琱平聲又曰袛裯短衣裯音都牢切郭亦曰祗裯弊¶
衣可見氐惆之音乃漢晉之常語¶
終古終今終之爲言常也　詩振古如兹毛曰振自也¶
鄭以爲古古如此因爾雅曰振古也智以此有脫簡若¶
訓振爲古則複矣考工記注齊人言終古猶言常也楚¶
詞曰吾焉能忍而與此終古南粤傳文帝賜佗書願與¶
王分棄前患終今以來通使如故師古曰從今通使至¶
<pb:KR3j0066_WYG_005-33b>¶
於終久智以終古猶終身終世之例古人有意多字少¶
即簡促言之終今者猶言自今以往常如此也振即常¶
也聲亦相轉¶
詐諼懷諼皆言虚謾也暖姝則言其柔悅也　藝文志¶
上詐諼而弃其信師丹傳懷諼迷國師古諼詐也此據¶
說文智謂諼从虚聲旁轉遂有虚泡之意故曰詐曰忘¶
諼艸言忘憂也因作萱終不可諼因作諠或作愃實一¶
字相生也莊子暖暖姝姝之狀崔烈傳反不知姝邪姝¶
<pb:KR3j0066_WYG_005-34a>¶
姝猶好好也¶
　¶
　¶
　¶
　¶
　¶
　¶
　¶
<pb:KR3j0066_WYG_005-34b>¶
　¶
　¶
　¶
　¶
　¶
　¶
　¶
　通雅卷五¶
