# -*- mode: mandoku-view; -*-
#+TITLE: 通雅
#+DATE: 2015-08-24 23:21:47.202301
#+PROPERTY: ID KR3j0066
#+PROPERTY: BASEEDITION WYG    
#+PROPERTY: JUAN 卷五十
<pb:KR3j0066_WYG_050-1a>¶
欽定四庫全書¶
　通雅卷五十　　　　　　明　方以智　撰¶
　　切韻聲原¶
人先平心靜氣自調脣舌腭齒喉為羽徴角商宫之槩¶
又調臍輪鼻輪之折攝為大宫商之槩勿泥鄉音少所¶
習熟然後可以知古今萬國之時宜矣音有定字無定¶
隨人填入耳各土各時有宜貴知其故依然從之故以¶
洪武正韻之稱謂為槩¶
<pb:KR3j0066_WYG_050-1b>¶
古人平仄互通其韻但麤叶耳沈約始定平上去入四¶
聲韻鑑入始明横有脣舌腭齒喉半喉舌之七聲其為¶
初發聲送氣聲忍收聲之三迭也喉用臍鼻貫四聲之¶
獨尊也五音六律七十二旋音之止是宫倡商和也究¶
之數十年矣而乃知其自然如此約則止明開合開合¶
止是一隂一陽¶
隂陽清濁輕重留為通稱故權以啌喉之隂平聲嘡喉¶
之陽平聲例曰啌嘡不以溷開合之隂陽清濁之隂陽¶
<pb:KR3j0066_WYG_050-2a>¶
也其輕重則曰粗聲細聲其清濁則曰初發聲送氣聲¶
不以混上聲濁去聲清平聲清仄聲濁啌聲清嘡聲濁¶
之通論也¶
自鄭漁仲温公朱子吳幼清陳晉翁熊與可章道常劉¶
鑑廣宣智騫吕獨抱吳敬甫張洪陽李如真趙凡夫皆¶
有辯說聚訟久矣今以配位通幾言之以易律厯徴之¶
學者省力不亦便乎請從此入如曰幫滂合口非合口¶
也乃鬬脣耳如曰侵監閉口乃聲盡而閉耳如曰穿牙¶
<pb:KR3j0066_WYG_050-2b>¶
齊齒之類只是口不閉耳論切之稱與論韻之稱不同¶
今故先定十二種開合之例以便學者舉論¶
後人因攷辯而積悟之自詳于前前人偶見一端而况¶
有傳訛强争者乎今定此例乃便於窮古今之法非膠¶
執此例也若用舊法舊法現枉人當細心知其所以然¶
耳¶
不律謂筆於菟謂虎終葵為椎俠累為傀軒轅為韓奈¶
何為那何莫為&KR0034;合音古矣然切叶之道今日明備聖¶
<pb:KR3j0066_WYG_050-3a>¶
人禮樂甚精而叶切用渾時也後人詳之時也詳而訛¶
謬不得不更詳定之時也有開必先聖人留象數律厯¶
呼吸翕闢為徴亦已明矣書鏤&KR0037;紙搊扇絮木棉飲岕¶
露詩至長律書至行草皆闊闊緬志之源江河金魚火¶
鳥之補天漢也何必定以古人掩後人乎¶
且如一行之說邵子之說有知其故者乎且如律吕新¶
書之定史漢通典與李文利瞿九思之說有折中者乎¶
聲音為㣲至之門切韻乃字頭之端幾耳且如王宗道¶
<pb:KR3j0066_WYG_050-3b>¶
以見溪為宫喉温公以幫&KR1172;非㣲為宫喉以影曉為羽¶
脣章黼半取之熊朋來兩疑之將何法乎玉鑰云知㷖¶
影喻相通是何故乎且悉曇金剛文殊問五十字母華¶
嚴大般若用四十二舍利用三十珙温用三十六以後¶
或取二十四或取二十一今酌二十此中自有不定而¶
一定之妙可&KR0008;頇乎¶
管子謂五音出於五行此初配位圖也王宗道以牙為¶
宫温公以四時序配横圖以喉為羽韻㑹依之章道常¶
<pb:KR3j0066_WYG_050-4a>¶
又改其半按漢書羽聚也為水為智樂書曰聲出於脣¶
而齒開吻聚此為確證徽傳朱子法以河圖生序脣古¶
腭齒喉為羽徴角商宫律生之後黄鍾上旋南吕囘旋¶
自然符合即鄭漁仲所明七音韻鑑也(宫如翁齒如抵/羽如補古讀底)¶
(底提匙通/用可證)究竟五音之用全不拘此等切字頭端㡬係¶
焉初譯之時取中土字填之孫炎反切與婆羅門書十¶
四横貫適相符通吕介孺曰舍利定三十字珙温加六¶
真空玉鑰見前人反切不合増立門法豈知各時之方¶
<pb:KR3j0066_WYG_050-4b>¶
言異乎洪武正韻改沈約矣而各字切響尚襲舊註因¶
作例明之¶
<pb:KR3j0066_WYG_050-5a>¶
　　　　　　　端幫精三列皆兩層而見曉二列止¶
　　　　　　　一層故置兩頭又從開竅而至含口¶
　　　　　　　如華嚴始佒悉曇始迦邪蘓始丫也¶
　　　　　　　了義初排人未明其故耳首腭終喉¶
　　　　　　　列一層舌脣齒列二層者舌齒相通¶
　　　　　　　腭脣喉相通也疑泥明心皆喉其猶¶
　　　　　　　土旺四季乎天一生水三生木五生¶
　　　　　　　土三陽同類故腭脣喉相通地二生¶
<pb:KR3j0066_WYG_050-5b>¶
　　　　　　　火四生金二隂同類故舌齒相通此¶
　　　　　　　槩也聲無非喉而脣為總門腭為中¶
　　　　　　　堂故宜其近齒為中門舌為轉鍵獨¶
　　　　　　　能出入靈動與齒相切來日二變實¶
　　　　　　　符蕤應來乃泥之餘日乃禪孃之餘¶
　　　　　　　此徴商之究宫也徴商㑹于知而宫¶
　　　　　　　角羽㑹于疑影㣲脣司開閉舌為心¶
　　　　　　　苗冲氣輸于丹田而上竅于鼻常用¶
<pb:KR3j0066_WYG_050-6a>¶
　　　　　　　之氣畜于肺管宫徴羽為三綂出角¶
　　　　　　　比羽而清終夾鐘以折攝之二用五¶
　　　　　　　以三綂之參用兩實以一用六也¶
　　　　　　　舊云來字半舌齒日字半齒舌獻可¶
　　　　　　　以來字半喉舌日字半舌喉智以律¶
　　　　　　　吕徴之符矣實是商徴合宫之二半¶
　　　　　　　聲也¶
　¶
<pb:KR3j0066_WYG_050-6b>¶
　　　　　　　　　發送收三聲啌嘡上去入五聲¶
　　　　　　　　　定論也中土用二十母足矣外¶
　　　　　　　　　域知七音而不知啌嘡上去入¶
　　　　　　　　　金尼亦言入中上乃知之即古¶
　　　　　　　　　韻亦平仄互通者也¶
　　　　　　　　　細别知以舌卷䑛中腭而㷖乃¶
　　　　　　　　　伸舌就上齒内而㣲縮焉愚謂¶
　　　　　　　　　若氊專之類也孃則嘗穰之間¶
<pb:KR3j0066_WYG_050-7a>¶
　　　　　　　　　耳疑喩之分謂疑用力蔪腭聲¶
　　　　　　　　　横牙間而喻影但虛引喉與腭¶
　　　　　　　　　無涉也儀禮疑立即凝立故儗¶
　　　　　　　　　嶷从之如真是以存影然疑凝¶
　　　　　　　　　則同泥矣其以角收轉為宫發¶
　　　　　　　　　乎愚攷孫陸于安恩咢昻等俱¶
　　　　　　　　　用五字烏字作切響而今半作¶
　　　　　　　　　腭聲果古未精但趋近似邪¶
<pb:KR3j0066_WYG_050-7b>¶
吳音呼㷖如皂呼牀如藏則同精從矣度譜曰知字真¶
吹切之字舌不抵齒枝字舌抵齒而顫聲既有此别音¶
即當存此音狀徹穿對較當是折徹攝與專穿拴之别¶
□為喉根而非㣲乃外脣之最㣲者非夫二字皆送氣¶
聲以非字最輕標外脣之起耳㣲字之用最少惟萬物¶
無文問味等字中原人多讀深喉影母吳人或切焚扶¶
又混夫矣智按萬物至㣲故取此聲無與靡沒莫&KR0824;相¶
轉漢書規橅即模从無諧聲可證也¶
<pb:KR3j0066_WYG_050-8a>¶
縫脣無初發聲深淺喉無忍收聲惟商用啌收而嘡發¶
不用此一理也今表□字為折攝中輪非字為外脣風¶
始故存二十六切實二十四若通知㷖則二十一也直¶
法二十母以影喩合疑而以曉居夫㣲之初此如琴徽¶
取其響者紀法也琴徽空度有不得聲者詎廢度乎平¶
上去三十六韻而入止得十八韻然歸入皆可重呼今¶
欲分知㷖者亦可重呼也¶
凡議増母者為迮狀粗細不同也今分注其下因&KR1177;曰¶
<pb:KR3j0066_WYG_050-8b>¶
真嗔神諄春純張昌商莊窻霜則知母之粗細狀耳商¶
徴之間是一中聲也剛康昻光匡王角有二狀何不二别¶
乎它韻更迮如東之中專改知狀蕭之超徹改穿狀也¶
吳幼清陳晉翁熊與可趙凡夫皆欲加母以迮狀不明¶
也吕獨抱吳敬甫皆廢門法張洪陽定二十字李如真¶
存影母括二十一字謂平有清濁仄唱不用故以清兼¶
濁此即指啌隂嘡陽也但未明前人何以訛耳蕭尺木¶
取張說也¶
<pb:KR3j0066_WYG_050-9a>¶
¶
<pb:KR3j0066_WYG_050-10a>¶
¶
<pb:KR3j0066_WYG_050-11a>¶
　　新譜(珙温直列平上去入而横列崩烹朋蒙皆四/也今直列啌嘡上去入五聲而横列發送收)¶
　　　(三聲竒/綂偶也)¶
洪陽早梅詩二十字約矣濁聲法如真辯其為平聲隂¶
陽而仄聲可省矣而幫滂明見溪疑曉夫㣲端透泥精¶
清心知徹審來日不期而符或曰四音皆合發送收宫¶
不合者何也曰凡收皆喉□大收也縫脣合宫一生水¶
五生土之終始也土旺四時無非中宫之用也中間細¶
分各以韻析一定中不定不定中一定無徃不然或曰¶
<pb:KR3j0066_WYG_050-11b>¶
五音而曰宫倡商和何也曰兩間至理一在二中凡可¶
說者皆兩端也平上去入止是平仄兩端仄無餘聲平¶
有餘聲故仄綂于平而平中之隂陽亦兩端也宫商角¶
徴羽止是宫商兩端猶五行止是隂陽也外辯者唇舌¶
牙齒而内出者喉亦兩端也脣腭激喉枉中為一類舌¶
齒引喉穿外為一類七風六用五音二變槩也約為宫¶
倡商和而已凡音枉脣腭中皆謂之宫音穿齒外皆謂¶
之商無非鼻竅也而羽角合宫用鼻為多無不自臍也¶
<pb:KR3j0066_WYG_050-12a>¶
而徴商交用自臍穿出嘗翫河圖三陽二隂分類互根¶
其始幾乎列則以生序輪序言之今譜則天唱地和分¶
類辯之特合真文庚青一韻而指其各母之異狀焉大¶
畧皆有粗細二狀而見溪疑曉則有四狀舌齒之合約¶
為徹穿來隨泥後日隨禪後皆自然不可强之序也¶
(調倡者若以腭喉四狀分為四種復分開口合口則毎/韻八聲矣聲為韻迮多無其字并不得聲逼紐太窘從)¶
(而併之取所用者表之即前用之理也學者先調啌嘡/上去入次明發送收次明粗細迮狀次明翁闢穿撮皆)¶
(有清濁輕重/焉思過半矣)¶
<pb:KR3j0066_WYG_050-13a>¶
¶
<pb:KR3j0066_WYG_050-14a>¶
¶
<pb:KR3j0066_WYG_050-15a>¶
¶
<pb:KR3j0066_WYG_050-16a>¶
¶
<pb:KR3j0066_WYG_050-17a>¶
¶
<pb:KR3j0066_WYG_050-18a>¶
¶
<pb:KR3j0066_WYG_050-19a>¶
¶
<pb:KR3j0066_WYG_050-20a>¶
　¶
　¶
　¶
　¶
　¶
　¶
　¶
　¶
<pb:KR3j0066_WYG_050-20b>¶
　　論古皆音和說¶
切響期同母(切上/一字)行韻期叶而已(切下/一字)今母必麤細審¶
其狀焉(粗奔細兵粗登細丁狀則/公于于見烏思于影也)韻審啌嘡合撮開閉¶
焉(合如翁烏撮如春全開如哇當閉如侵監又有侷阿/如鐘光舌抵如支珠之類舊以徳紅切東則紅嘡矣)¶
(宜徳翁切端/翁當公皆可)指南於切母一定者反通其所不必通于¶
行韻可通者反限定于一格且自矛盾不畫一也詳攷¶
經傳史漢注疏說文沈孫以至藏釋皆屬音和但於粗¶
細不審而舌齒常借脣縫常溷耳此各填其方言或各¶
<pb:KR3j0066_WYG_050-21a>¶
代之口吻然也(吳越子紙專氊不分南康匡腔反用麻/城以荒為方建昌勸&KR0008;為一江北都兠)¶
(不分齊秦率帥不分山西分風反稱廣中頭桃留樓元/完不分閩中尤鴃然古已有之如砥柱音止孟子作周)¶
(道如底字家分底厎鑿説也提音題而好人提提與朱/提縣音時方旁無模之相轉則以諧聲譯語知之灌夫)¶
(傳首鼠兩端西羌傳鄧訓傳皆用首施兩端注猶首䑕/也則今之吳語也詩混夷兌矣即昆夷而又作串夷如)¶
(此之類/甚多)存舊法攷古今可也豈守其混與借以立法哉¶
日月燈與字彚四法仍為前惑者也二十門纒繞無論¶
且以類隔門言之謂以端母切知知母切端(如都江切/樁字丁恭)¶
(切中字濁甘切譚/字陟經切丁字)此不過因孫愐樁字一切也然四切¶
<pb:KR3j0066_WYG_050-21b>¶
已違其三矣(唐韻樁都江切而中則陟弓/切譚則徒甘切丁則當經切)都江切樁非¶
古讀都如諸則訛耳(者古音渚故諸翥等諧聲如休屠/音除葢中國以所習字譯之譯時)¶
(不作休除而作屠以當時讀屠如除也曹子建有都蔗/詩六帖云張協有都蔗賦林下偶譚曰甘蔗亦謂諸蔗)¶
(相如賦諸柘巴且則證知古都有諸音又旁推之詩酌/以大斗鄭𤣥音主古文易日中見主凡字从詹从單从)¶
(亶皆有舌頭舌/上一種之聲)攷說文樁啄江切韻會樁株江切非確¶
證乎(樁从舂聲說文舂書容切韻㑹初江切以狗軌旁/舂之蠻音窻也古江如工降如烘後漢謡江夏黄)¶
(童天下無雙則/此韻亦後轉也)至于陟經切丁則尤可噴飯詩伐木丁¶
丁陸徳明釋文丁陟耕切葢讀如錚也指南乃以丙丁¶
<pb:KR3j0066_WYG_050-22a>¶
之丁附此門法寃哉¶
孫叔然以來即有經堅丁顛等轉法指南鄙之豈知其¶
理乎聲為韻迮其狀即異惟真温庚青一韻聲多于翕¶
闢嘻縫撮侷忍送之狀字字皆備其次惟先天之韻然¶
已不如温亨之盡矣旋韻真青正當春秋二分之候故¶
其聲和平自然相應以此調唱其竅自諧春秋之用豈¶
人力可思議者哉先天本從真轉古通一韻今中和立¶
南北之極而旋元適以先天合和亦用三餘一之符乎¶
<pb:KR3j0066_WYG_050-22b>¶
(何謂真天通曰國䇿陳軫史作田軫陳敬仲世家作田/敬仲荀子田仲史輶即陳仲子詩應田縣鼓宋書引作)¶
(應陳縣鼔左傳渾良夫乘衷甸兩牡陸徳明音甸之證/反說文顛蹎闐以真為聲煙㖶以甄為聲馴紃以川為)¶
(聲詵駪以先為聲孫堅謂甄井同名後乃呼甎華嚴字/母第八列因年天田竝列可知西音亦然又如沈韻元)¶
(與魂痕為一漢志同竝縣竝音伴智按古有讀/半為笨者吳元滿滿音猛□音門亦足證矣)¶
何謂迮狀曰呼見母于東韻則為京翁合而無其字故¶
成公呼見於寒韻為干呼見于魚韻為居呼喩于逶韻¶
為伊呼喩于汪韻為昻呼風于侵韻則無聲矣惟唱真¶
青諸狀不迮平仄以平為名身心性情之靈形於聲音¶
<pb:KR3j0066_WYG_050-23a>¶
以韻為輪可不知所以平乎¶
問濁聲法廢乎曰清濁通稱也將以用力輕為清用力¶
重為濁乎將以初發聲為清送氣聲為濁乎將以啌喉¶
之隂聲為清嘡喉之陽聲為濁乎李如真言之詳矣平¶
有清濁即啌隂嘡陽也(通隂同陽抨/隂平陽之類)仄唱不用故以清¶
兼濁而羣定竝從牀等可幷也譜列董動借填配位耳¶
一行曰上聲去聲自為隂陽猶平聲之自為隂陽也今¶
必曰上聲亦有清濁將謂上聲有啌喉嘡喉乎若曰用¶
<pb:KR3j0066_WYG_050-23b>¶
力輕重則何以處夫啌平聲之用力輕重嘡平聲之用¶
力輕重乎支分太細則另俟之此論綱紀也如沈約知¶
平上去入四聲寧知啌嘡上去入之五聲横之七音亦¶
韻鑑入而傳者也今之發送收確證自然如此更復何¶
疑配位圓用先通其理如五行可四可六可約四為兩¶
端而參之豈有礙耶¶
　　字韻論¶
古音之亡於沈韻猶古文之亡於秦篆也然沈約之功¶
<pb:KR3j0066_WYG_050-24a>¶
亦猶秦篆之功何也羅泌謂古有蒼帝而頡乃黄帝之¶
史前此已有書矣六書既出各時増改古文籀大小篆¶
波磔之筆至周列國縁飾俱備如六書綂所載一字至¶
一二百秦一天下始禁列國之書專從秦篆故漢之說¶
文僅存但知小篆者也自秦篆行而古文亡矣然使無¶
李斯畫一則晉漢而下各以意造書其紛亂可勝道哉¶
古音隨自然之氣至有七音韻鑑而叔然之反切始明¶
東晉謝安乃屬徐廣兄弟作音釋因取江左之方言而¶
<pb:KR3j0066_WYG_050-24b>¶
沈約増定之陸法言陸徳明孫愐因之宋廣韻因之故¶
自沈韻行而古音亡矣然使無沈韻畫一則唐至今皆¶
如漢晉之以方言讀其紛亂又可勝道哉音託於字故¶
轉假用多同類應聲則叶之為韻後人不能淹貫經史¶
旁攷曲證止便習熟而成編之易為功也遂守斯篆以¶
論古聖制字之意遵沈約以斥中原自然之聲則使人¶
益痛李與沈之過矣顔之推即歎小學依小篆是正為¶
不通古今何况今日耶吾故曰音有定而字無定切等¶
<pb:KR3j0066_WYG_050-25a>¶
既立隨人填入耳漢以來有通用者(金石碑/刻参錯)有分别者¶
(註疏詷同及說/文玉篇所列)魏王吳朱因漁仲合溪而隨手剙造長¶
箋守徐郭主漢篆則泥而不通何怪郝京山之一掃而¶
通之乎然有古可借今不必借者自衛包改古文之後¶
史漢尚存舊文石經時可徴引惟當明其原委乃不為¶
辯攷者之所惑耳音韻之變與籀楷同天地推移而人¶
隨之今日之變沈即沈之變上古也上古之音見於古¶
歌三百(如家麻歸魚模皆來歸齊/㣲真先侵覃之合是也)漢晉之音見于鄭應¶
<pb:KR3j0066_WYG_050-25b>¶
服許之論註(傳註歌謡同事/援引訛誤可證)至宋漸轉(温公讀本/戴氏讀注)元周¶
徳清始起而暢之洪武正韻依徳清而増入聲者也必¶
如才老取宋人之叶必如升菴狥漢讀之異亦何貴乎¶
凡此數者皆當通知然後愚者之所折𠂻可得而論矣¶
　韻攷(古韻作勻又作均成均所以教也均為旋瓦器/又一絃均鍾亦謂之均後作韻取其圓也圓元)¶
　　(之聲古/亦讀勻)¶
　　古韻(或分為九/為十二)¶
中通(中與旁通/亦與正通)　天人(天古叶人真先通/韻青蒸侵併此)　亨陽(庚陽/通)¶
<pb:KR3j0066_WYG_050-26a>¶
知來(齊知皆來通/知亦與多通)　无多(麻車歌魚互通/知亦與諸通)　道咎(蕭尤/通尤)¶
(亦與/疑通)¶
寒還(寒山監咸通山吳棫陳䇿皆以易詩定古韻韓退/之蘓東坡黄  谷知古所通而一韻隨通皆此故)¶
(也/)¶
　　華嚴字母(即隋志所載以十/四字貫一切音)¶
阿佒鞥翁烏熝哀醫因安音諳謳阿(十三表閏兩阿藏/因天在因中山在)¶
(安中四/閉為二)¶
　　神珙譜¶
<pb:KR3j0066_WYG_050-26b>¶
通止愚果宕曽流深(内轉/入攝)江蟹臻山效假梗咸(外轉入/攝廣宣)¶
(智騫重/編演之)¶
　　邵子衍¶
多良千刁妻宫心　開丁安牛牙魚男(外/轉)　(天聲十餘/三故四十)¶
(韻餘十/二地音)¶
禾光元毛衰龍尋　囘君灣侯瓜烏罨(内/轉)　(則指切母/也張氏所)¶
(訂/)¶
　　沈韻¶
<pb:KR3j0066_WYG_050-27a>¶
三十平分上下上去二十九入十七(侵下四韻閉口謝/安命徐廣定音采)¶
(江南語/約編之)¶
　　唐韻¶
東　冬(鐘/)江　支(脂/之)㣲　魚　虞(模/)齊　佳(皆/)灰(咍/)真¶
(諄/臻)文(殷/)元(魂/痕)寒(桓/)刪(山/)先(仙/)蕭(宵/)肴　豪　歌(戈/)麻¶
陽(庚/)庚(清/耕)青　蒸(登/)尤(侯/幽)侵　覃(談/)鹽(添/)咸(御嚴/凡)平(五/十)¶
(七/)上(五十/五)去(六/十)入(三/十)¶
　(孫愐天寶十載編于沈所分不敢合而不安者又細/分之然麻不分則當時方言也自孟蜀丁度司馬光)¶
<pb:KR3j0066_WYG_050-27b>¶
　(黄公紹毛晃等皆依之宋名/廣韻惟吳棫明古而卟今)¶
　　徽州傳朱子譜(依鄭樵七音韻鑑以唇舌腭齒/喉為序故就鬬唇之聲分列)¶
綳(閉唱收東冲開輕收冬/收正齒中  亦歸本韻)　逋(合重收模除開輕收魚/  正齒朱  同收魚)¶
陂(開重收齊貲重收舌上知遲正/齒支癡轉  差皆收  輕收㣲)¶
牌(開重收灰亦閉輕收皆正齒齊釵亦收/重得杯陪  可錯收愚所謂字無定也)¶
賔崩(賔平日唱收青閉舌上真嗔正齒征稱收真收奔/字開重收盆    輕分焚收丈  開重崩烹  庚)¶
(尾閉琴/心收侵)¶
波(獨韻閉重/或以何分)　巴(獨韻開重收角輕加伽齒得查槎喉/得蝦遐同    此韻古混今明正韻)¶
<pb:KR3j0066_WYG_050-28a>¶
(分之/是也)¶
邦(開唱收陽閉輕收方忘角/閉光匡商  莊窻同收陽)　包(開重收豪枉開輕/收宵則肴  内矣)¶
豪(開重收侯彪正齒周抽/同  開輕  丘收尤)　　鞭(開重唱收仙收閉輕/收元  尾閉  亷纖)¶
班(開重收寒/讀寒叶桓)　(開輕收&KR0708;按此/尾閉收監咸)¶
　(撝謙門人柴廣進云朱子定本此黎美周所藏者後/見下菴許&KR0201;所抄即此譜也中征讀不卻舌故分正)¶
　(齒中原/則合徴)¶
　　中原音韻¶
東逢　支詞　凄㣲　迂模　皆來　真文　歡桓¶
<pb:KR3j0066_WYG_050-28b>¶
山寒　先元　蕭豪　歌摩　車蛇　家麻　江陽¶
庚廷　幽侯　侵尋　尖㢘　監咸　(周徳清譜王伯/良分隂陽者愚)¶
(所名啌嘡也以江/歸陽當敘下部)¶
　　洪武正韻¶
東董凍篤　支紙寘(質/)齊薺嚌　魚語御(屋/)模母暮(屋/曷)¶
灰賄誨(屋/)皆解戒(屑/)真軫震(質/)寒旱翰曷　山汕散殺¶
先詵霰屑　蕭篠嘯(屑/藥)高杲誥(藥/)歌果箇(藥/)瓜寡卦(殺/)¶
嗟姐借(屑/)陽養漾藥　庚梗更格　尤有宥(質/)侵寢沁緝¶
<pb:KR3j0066_WYG_050-29a>¶
覃&KR0941;&KR0008;沓　鹽琰艶葉　(二十二韻洪武初宋濓王僎/趙壎孫&KR0034;等奉詔撰後孫吾)¶
(與編賜/名韻㑹)¶
　　郝京山譜(十二韻/)¶
同　遲　危　虞　孩　真　田　調　摩　邪　强　求¶
　　金尼閣¶
金尼閣字父十五字母五十(愚按父切也母韻也金剛/頂與文殊問字亦五十葢)¶
(十六韻三十四切/也悉曇三十六切)¶
　陳䃤菴皇極縱横圖　横列三十切母縱約為三十六韻¶
<pb:KR3j0066_WYG_050-30a>¶
　　十二開合說¶
聲陽韻隂聲為律韻為吕以合口開口撮脣齊齒尾閉¶
論一韻之聲亦標槩耳與切母法别(切曰牙腭曰舌頭/曰舌上與正齒通)¶
(曰齊齒曰鬬脣曰縱脣曰深喉曰淺/喉曰半喉舌以發送收唱于各韻中)韻有大開合聲為¶
韻迮故出字有舒逼古人舒者用之逼者倂之故止有¶
十二槩耳前人細分而不善說是以著之¶
總餘之合(切畧近恩翁而唇舌牙/齒不動然有鼻與臍)餘聲之合(烏/阿)含口之¶
合(翁公東中是/也綳鬬亦合)阿口之合(阿字正阿也何字/唇開于阿曰阿開)滿呼之合¶
<pb:KR3j0066_WYG_050-30b>¶
(烏字鼔腮思也唯烏/阿餘聲不變本字)縫口之合(風敷之放一縫出聲者/也非分則㣲嘻出矣飜)¶
(方浮則縫合而竟開者也凡則縫合一開仍閉者也紐/入皆歡元阿邪夭皆有迫音而無其字至侵韻則幷紐)¶
(不出/矣)鬬脣之合(邦滂崩朋今/亦謂之開)尾閉之合(侵鹽覃凡皆聲/將盡而閉如今)¶
(紹興江右為甚即咳嗽之聲皆閉口也徽州譜謂東為/閉以含合也故有始終皆合之合口有合即開之合口)¶
(此尾閉與寒山先相應/歡元有逼紐此則逼甚)張侷之合(如陽呀大開也而/光哇為開中侷)撮¶
口之合(侷甚者腮凹而咮若堆焉如吞孫是也春恩則/平撮也都盧如蘓皆撮吳人多溷之珠專氊以)¶
(舌不知/伏也)升鼻之合(尾閉韻是也庚青蒸升鼻而不合口/細論之凡聲未有不用鼻者翁烏蕭)¶
(尤皆升/鼻之合)窘紐之合(元灣為剜原紐為云呀為邪邪中之/侷口為靴瘸則窘矣閉韻之南紐&KR0008;)¶
<pb:KR3j0066_WYG_050-31a>¶
(欒則逼矣人以為窘而/江北中原實有是聲)大開之開(央/呀)通平之開(通為温/亨熝歐)¶
(之/類)嘻脣之開(齊齒必嘻脣而平出言其脣如常張不/斂也重濁穿齒舌上激出亦名穿嘻)升¶
鼻之開(庚青/蒸)咬縫之開(飜/方)侷口之開(以居余對都蘓模/夫言之則為侷開)¶
(然音清細安開對謾灣/亦為侷開然音穰大)逼紐之開(琴/監)窘紐之開(邪韻邪/許之邪)¶
(為亨/遮切)穿混之開(穿嘻重奘兼/用撮放者也)獨韻之開(支/)獨字之開(兒/)¶
　　旋韻圖說¶
邵子曰韻法闢翕律天清濁吕地先閉後開者春也純¶
開者夏也先開後閉者秋也冬則閉矣銜凡冬聲也隱¶
<pb:KR3j0066_WYG_050-31b>¶
老曰言翕闢之音而清濁之聲在其中晁公□曰一行¶
撰五音新書以人姓五音驗八山也卦影用之心㡬之¶
徴乎智曰元㑹呼吸律厯聲音無非一在二中之交輪¶
㡬也聲音之㡬至㣲因聲起義聲以節應節即有數故¶
古者以韻解字占者以聲知卦無定中有定理故適值¶
則一切可配縷析而有經緯故旋元則一切可輪因此¶
表之原非思議所及¶
前人依違愚以洪武酌凖若欲攷古可徴貫也旋為大¶
<pb:KR3j0066_WYG_050-32a>¶
翕闢析徴小翕闢全隂全陽本乎自然向未提出若破¶
天荒耳冬夏兩翕闢也亥至巳一翕闢闢翕也午至戍¶
一翕闢闢翕也四節皆有&KR0095;鬱又一闢翕也起冬至含¶
呼為東逢韻而旁轉迂模至淒支而畧開矣皆來正開¶
矣至真文而與升鼻之庚廷相對為春秋平分矣春開¶
復平交夏入黴猶調發徐平而後縱之乃收也歡桓而¶
山寒而先天則三元之音正圓矣此如調中之换頭也¶
歌和則以和應中為中和南北之衝矣東烏之韻阿口¶
<pb:KR3j0066_WYG_050-32b>¶
而含先歌之韻則阿口而放也家車則極放也江陽則¶
放蕩而復轉庚廷之鼻音矣再轉蕭豪而幽侯收侵尋¶
亷咸則閉口矣此十六攝之槩也¶
東烏槩黄鍾宫支皆槩太簇商真温槩姑洗角灣先槩¶
蕤賔變徴歌阿槩林鍾徴陽庚槩南吕羽尤閉槩應鍾¶
變宫閉則轉逼上鼻加清復起何謂不可以古今人聲¶
論十五等之七調乎¶
古皆來與淒支相通寒山先天相通歌麻相通陽庚相¶
<pb:KR3j0066_WYG_050-33a>¶
通蕭尤相通侵覃相通鹽咸相通為其連也歌麻又綂¶
通于烏者南北癸丁對衝也東當天汀風分朋肱相通¶
者四正之轉也女丑有以相通者收轉丑寅之生人方¶
也支為獨韻雖開而逼狹也麻車正開而細分靴瘸不¶
為不逼狹也侵咸尾閉固逼狹矣而歡山轉元亦逼狹¶
也古之所混者皆四隅也此四季之鬱也寅艮為發用¶
之門户坤申為成養之家鄉故逼狹比亥巳為廣矣巳¶
為㢲風熏木火之闗山比之乾金巉巖之坎窞其逼狹¶
<pb:KR3j0066_WYG_050-33b>¶
又為寛矣然侵至咸實寒元青之尾閉而韻則已複葢¶
歸餘于終之閏道也六十節後之孚過二濟也(古韻徽/法則畧)¶
(之矣藏尾閉于其同類而率升鼻之庚青使齊嘻/之真文綂之其以春綂秋乎其京邵之藏四乎)以中¶
原洪武韻更韻頭而已喉音唱領則翁烏逶隈温剜灣¶
元阿哇汪亨爊謳音諳也脣音唱領則綳餔卑排奔般¶
斑編波巴梆兵標彪琴凡以閉韻無鬬脣之聲故借宫¶
角也音初閉幷無㸃舌之聲至覃而有擔之舌頭音矣¶
至咸而有凡之脣縫音矣可信非㣲一列居中為宫角¶
<pb:KR3j0066_WYG_050-34a>¶
羽之㑹而動轉則羽呼徴以流商者也(惟風夫非分飜/方浮七處有此)¶
(全狀餘則窘矣/猶琴之七泛也)專商則脣全不用矣專喉則全藏商角¶
徴而脣為之阿放矣明道嘗言中聲(二聲/之間)全賜所云黄¶
帝五鍾宫角徴顯仁而羽商藏用羽縵于角徴流于商¶
此亦一證也此禮義顯仁而智信藏用之大證也¶
細分十六攝之小翕闢為三十六先半先翕後闢後半¶
先闢後翕此隂陽陽隂之理也收中原韻而併亷纖監¶
咸于西北併家麻車遮于西南者北之亥丑輔子南之¶
<pb:KR3j0066_WYG_050-34b>¶
己未輔午孔子曰乾祖㣲而據始坤臣道正終也此二¶
處韻皆大開大閉而開處之字與閉處之字皆少細分¶
其音皆逼非至理乎細論雖分小闢翕然字少音逼所¶
謂併之以便用者也支為獨韻五音俱不相配故附透¶
而立韻又有兒為獨字韻亦當附此寅支之地矣兒即¶
日母人然讓柔饒如矣此商聲全出㑹舌報喉之故也¶
恩為聲根而混故渾侖為字聲之根君臣之後立一韻¶
也幢混附光矣蒸混附庚矣閉之二攝共為四韻亦字¶
<pb:KR3j0066_WYG_050-35a>¶
少音窘故併之以音闢諳翕淹闢咸翕應用此酌之䃤¶
菴而主正韻者也(加六附則成四十二韻猶踦贏成閏/也再以尖闊細分為七十二為八十)¶
(四矣聲數之妙/叶詳見别論)¶
中土常用二十母唱洪武韻足矣若畧外内中聲開閉¶
阿支之狀而渾叶之曰翁從曰于吾曰逶支曰隈開曰¶
温清曰阿摩曰哇邪曰汪陽曰爊蕭曰謳侯曰烟元曰¶
歡灣十二韻耳閉口韻本與元灣相應而天亦讀汀故¶
始閉之侵亦應之(侵韻湛沈僭簮婪灊鐔橝/黔䤃參□隂僉古通可證)此所以移¶
<pb:KR3j0066_WYG_050-35b>¶
灣元作亥方之輪也姑以最多狀全之温清一韻言之¶
齊齒收真侷脣收君升鼻收庚青蒸而重撮收吞閉則¶
收侵是以韻自全叶而呼時析之前人為其聲廣韻乎¶
故以此示外聲中聲内聲也因人性情聲音平心者也¶
郝京山亦分十二而都尤則鄉言也然鄉言亦古言也¶
愚謂古今之字入韻聽人旁紐而音則一定豈可强乎¶
萬國之聲喉同而用脣舌者異獨中土為中聲善用其¶
全末全本猶萬類以人為受天地之中也(近以素問周/髀始徴圓物)¶
<pb:KR3j0066_WYG_050-36a>¶
(定分帶臍六觚證/知中國當胸最確)¶
約綂于六餘聲(缺恩翁切喉中折攝也自心/  音唵遏轉吽為噁阿之總)□□□□¶
□(皆綂于缺而缺/亦與五者分用)皆折攝臍鼻之音也烏阿之餘聲即¶
本聲支開之餘聲為□邪哇之餘聲為□□爊謳之餘¶
聲為□其餘則皆(缺/)矣餘者尾也出字則頭也總之呼¶
三吸一去而復來升鼻之(缺/)本于臍(缺/)約為小翕闢大¶
翕闢藏于全翕全闢之用而巳日用不知是故硏㡬為¶
難¶
<pb:KR3j0066_WYG_050-36b>¶
　¶
　¶
　¶
　¶
　¶
潛老夫曰乾之元亨利貞自東右旋坤之西南東北自¶
西左旋太極以中通旁即四時之旁為千嵗之中即聲¶
數之旁為貫有無之中明矣張大慧曰三在兩中四在¶
<pb:KR3j0066_WYG_050-37a>¶
一中春為聚聲夏為放聲秋為收聲冬為侷聲適叶所¶
值之輪位可悟一切本天然矣聲之觸㡬葢其㣲哉¶
聲義相因聲數應節則適值之位翕闢之理無非表法¶
無非心幾何不可引觸乎亥至巳陽也而貫隂中午至¶
戍隂也而貫陽中聲與無聲之交輪一聲之開收交輪¶
盡如是也巳上之剜灣圓與尾閉相應而侵為閉首即¶
為收終乃春秋用中和之聲音平分其名成此三輪使¶
禁聲而尋音也故曰三元應三閉而外中内三聲分三¶
<pb:KR3j0066_WYG_050-37b>¶
韻以交收其音此一輪論倫之表也東西為春秋平分¶
之門庭南北為中和圓通之公用旋而論之引觸頗㣲¶
夢英衍注干支隂陽五行倫常形體數目皆有其說¶
愚者曰禮言春蠢也夏假也秋愁也冬中也韻義有由¶
來矣可知始因聲生名而義起義又諧聲聲義互用□¶
訛義晦而况聲先表聲乎形容之疊語平仄抑揚無非¶
就聲配字後乃典故耳古司商恊名姓吹律聽聲卦影¶
配爻聞響占斷豈非得㡬之一端哉心聲轉變猶絃管¶
<pb:KR3j0066_WYG_050-38a>¶
也論倫諧永何往而非是乎抂翕闢中多即是一¶
聲氣不壞風力自轉五音皆宫五行皆土臍鼻折攝為¶
(缺/)而疑泥明心皆喉是其端矣五方言異啼笑自同中¶
五為吾而轉我即阿阿門也古麻來與支虞韻通以喉¶
多而斂口也吾吾阿阿即哇哇也萬國萬世兒生下地¶
同此一聲自中發焉中者綂宫也一二即咿唲也兒惟¶
吾我咿唲長則知用舌齒外國喉音獨多中土舌齒詳¶
正華嚴悉曇囘囘秦西可以互推¶
<pb:KR3j0066_WYG_050-38b>¶
一即深喉二即日也兒在支韻獨字無和二轉成人其¶
聲乃舒董子曰仁人也義我也(古義我蟻蛾通用猶吾/為余余為台也仁即二)¶
(人義還/一聲)二五為爻天與人交心與物交聲與音交而二¶
即一矣易一聲也陽隂亦一聲也(古平/仄通)¶
商徴㑹于知故支韻不叶衆音即徴商舌齒脣皆知母¶
一層字也惟舌脣齒為三動物故徴為宫角羽之㑹而¶
來日為宫商徴之㑹用在脣舌齒聲在喉腭鼻無非臍¶
也七風而六用也¶
<pb:KR3j0066_WYG_050-39a>¶
平聲以啌嘡為隂陽上去亦一隂陽也入聲有起有伏¶
亦一隂陽也是應六爻脣齒腭舌喉鼻亦應六爻(如云/符府)¶
(付復之類是也以四字唱/則云夫府付伏符府付復)¶
一極參兩而律厯符之呼吸之身不必以數而後用然¶
天地生人適此秩序易豈窮天下之物以合數而後作¶
哉自然理數吻合而至大至㣲無違者人與天地萬物¶
同根而心聲為神明之㡬不可言數而數與應節即可¶
度其數而即物則物矣以旋韻周期為臆乎亦天地之¶
<pb:KR3j0066_WYG_050-39b>¶
臆也天地成壞一輪一年一輪一日一輪一時一輪則¶
一呼吸元其元矣何訝開承轉縱合不應天地之輪哉¶
知其說者原始反終始之一圓也¶
知聲數同原則易律厯不相離也明矣干支之㑹于六¶
十猶參兩之初㑹于六爻也恒法密率何非自然之節¶
乎姑以二十母乘三十六韻為七百二十(八之為五千/七百六十合)¶
(期甲具爻/之㑹半䇿)五聲乘為三千六百矣二十四母乘三十六¶
韻為八百六十四以五聲乘為四千三百二十以五聲¶
<pb:KR3j0066_WYG_050-40a>¶
輕重乘為八千六百四十則與貞悔爻具爻通期甲子¶
㑹矣四之即三其具䇿也二十一母則三八損三也四¶
之則八十四調也九六㑹至百二十六而三七者㑹矣¶
(六其廿一而/七其十八)倍為二百五十二(七其三十六而六其四/十二也邵子曰坤以六)¶
(之一與半奉/乾是侵數也)倍為五百有四(七其七十二而/六其八十四調)倍為千有¶
八而四之則通期辰法也三百七十八則半調之九周¶
差於通期者十八耳(三其百廿六也即十八其/廿一而九其四十二也)八乘為¶
六千四十八則八十四調乘七十二韻之㑹也萬一千¶
<pb:KR3j0066_WYG_050-40b>¶
三百四十縮半期而㑹矣(七九之數六十三乃全易虛/乾姑洗析分之端也六之即)¶
(贏通期十八者也廿其三百七十八而廿一其通期則/七百五十六也廿之而廿一其七百二十則萬五千百)¶
(二十贏易䇿十通期焉通三千七百廿則廿一者百八/十故比䇿縮半期也是為三十六者三百十五少䇿者)¶
(五周三/十六也)四百三十五萬四千五百六十則大㑹矣(通期/乘六)¶
(千四十八之韻調為二百一十七萬七千二/十八而倍之即三百七十八其易具䇿也)以之積分¶
消閏不過盈虛無不可者¶
律參黄鍾參法也(亥一十七萬七千一百四十七/為黄鍾賔參之為疇極之數)律兩¶
者兩法也(亥分六萬五千五百三十六此極爻二十六/萬二千一百四十四之四分一也中吕之實)¶
<pb:KR3j0066_WYG_050-41a>¶
(即律兩之倍也析忽生中吕又三分/益一為黄鍾之變亦通符極爻之數)五百八十九萬八¶
千二百四十具䇿與律兩之㑹也(九十其律兩而午分/其具䇿也午分五百)¶
(一十/六)午為用數而亥當更轉範極五十三萬一千四百¶
四十一者十三轉黄鍾之參尊一不用猶十二也十八¶
變爻亦尊一不用者也(範極即黄鍾之忽也七百二十/九午數也八十其午數而八十)¶
(一其䇿小觚則五萬八千三百二十縮戍數一午數耳/黄鍾分三分即戍數象正倍爻極追範極立納虛法)¶
　¶
　¶
<pb:KR3j0066_WYG_050-41b>¶
　¶
　¶
　¶
　¶
　¶
　¶
　¶
　通雅卷五十¶
