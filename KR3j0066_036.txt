# -*- mode: mandoku-view; -*-
#+TITLE: 通雅
#+DATE: 2015-08-24 23:21:46.847285
#+PROPERTY: ID KR3j0066
#+PROPERTY: BASEEDITION WYG    
#+PROPERTY: JUAN 卷三十六
<pb:KR3j0066_WYG_036-1a>¶
欽定四庫全書¶
　通雅卷三十六　　　　　明　方以智　撰¶
　　衣服(彩服/)¶
古分冕弁冠然亦通稱猶漢晉來分幘巾帽而亦通稱¶
也　古冠制三曰冕者朝祭服所謂十二旒九旒而下¶
是也惟有位者得服之曰弁亞於冕所謂夏收殷&KR1168;周¶
弁是也曰冠亞於弁所謂委貌毋追章甫是也弁與冠¶
自天子至士皆得服之按古文奇字□象形弁亦此聲¶
<pb:KR3j0066_WYG_036-1b>¶
而稍别作□□則通稱執劉鉞之人皆冕冕亦通稱猶¶
之月即帽也荀子言王者務而拘領注務讀如冒尚書¶
大傳作冒而句領(詳見/後)此非古之帽乎古冒務無毋牟¶
莫勉皆一聲之轉(詳見釋/詁各條)委貌之貌毋追之毋章甫之¶
甫皆此聲也舊說哻名出于幠幠覆也收收髮也毋發¶
聲也追推也委安也智謂委緌也(詳見/後)毋追猶堥堆即¶
牟敦古語堆起之狀(岑牟諸/說見後)幠亦因此漢人用閔免密¶
勿即僶勉即爾雅之□没方言之侔莫故知冕帽貌甫¶
<pb:KR3j0066_WYG_036-2a>¶
相通哻當是冔毋别有解推原上古異說不妨幷存以¶
聽折衷也郊特牲巻冕即袞冕管子作緷絻汲冡用紼¶
絻(絻音問而借冕/古通聲可知)高承事物紀原云世本云黄帝作旃¶
冕通考載此說智以旃冕乃旒冕之譌吳曽考世本云¶
伯余初作衣裳胡曹作冕黃帝臣也有虞氏皇而祭康¶
成皇邸皇舞皆為凰皇此為畫羽之冕周捨以為畫鳳¶
羽之衣說文□為自始之說含神霧遂引天皇之皇不¶
知上古造字必先近取而後及逺開口喉聲莫如王字¶
<pb:KR3j0066_WYG_036-2b>¶
从□(古人/字)正坐與□(古天/字)相比故成三畫連中之象皇¶
為冕象从□似自形也後乃追尊帝號曰皇而天皇之¶
皇與鳳皇皆因此起乃反據以解有虞之皇邪大氐古¶
自有取象通聲之原而後因稱配字不得不别注釋不¶
知其故隨字鑿說矣聲稱相因而分用當别弁冔收皆¶
爵弁(如𤣥鳥/之色)以𤣥繒為之三加之冠也委貌章甫毋追¶
皆緇布冠始加之冠也皮弁弁以皮為之再加之冠也¶
其幘巾帽見後¶
<pb:KR3j0066_WYG_036-3a>¶
端委委猶緌也繅旒紞紘䆳延皆委也笄梁皆衡也¶
左傳劉定公曰吾端委以治民晏平仲端委以立於虎¶
門晉語董安于曰臣端委以隨宰人周語曰晉侯端委¶
以入武宮蓋端言正也𤣥端委貌也此為冠冕之通稱¶
豈但齊服𤣥端素端乎委言其&KR0183;下之緌舊解委為安¶
者非矣玉藻䆳延弁師𤣥冕朱裏延紐繅旒朱紘皮弁¶
玉璂象邸玉笄(璂讀如綦結也邸下/邸也以象骨為之)左傳注衡維持冠¶
者紞(多敢/反)冠之&KR0183;也紘纓從上而下也綖冠上覆也或¶
<pb:KR3j0066_WYG_036-3b>¶
以紞為&KR0183;瑱充耳康成曰衡笄葢凡橫者曰衡今之梁¶
亦衡也古以旒分至晉宋齊猶然唐通天冠二十四梁¶
宋亦用之今則惟朝冠有梁賈子朝委裘孟康曰若容¶
衣呂覽曰堯之容若委衣裘言少事也¶
漢平冕晉黑介幘　漢明紀永平二年祀明堂注引漢¶
官儀天子公卿特進諸侯祀天地明堂皆冠平冕三禮¶
圖冕以四十升布漆而為之廣八寸長三寸前下後高¶
晉志平冕王公八旒卿七王公衣九章卿七章齊梁因¶
<pb:KR3j0066_WYG_036-4a>¶
制平天冠隋志平冕俗所謂平天冠也晉志通天冠高¶
九尺金博山顔與平冕黒介幘竝用平冕加於通天冠¶
之上後或加附蟬或用二十四梁皆通天冠也黒介幘¶
即後世之翼善冠以至撲頭(撲後/作幞)進賢冠皆是漆灰張¶
其題屋翼善冠昉於唐太宗改周幞頭為之又制進徳¶
冠以賜貴臣玉綦制如弁服以金飾梁花趺三品以上¶
加金絡五品以上附山雲則是近時之朝冠矣朱子論¶
幞頭鐵張猶後起也近省五冕惟冕以享廟常服烏紗¶
<pb:KR3j0066_WYG_036-4b>¶
折角向上巾即古幘幞翼善之類御殿服皮弁亦冒烏紗¶
十二縫縫各五采玉十二玉簪導¶
毋冠也　易貫&KR1813;以宮人寵徐邈讀貫為冠谷永傳以¶
次貫行所陳眾條以次相續行之韻增收入平聲是貫¶
有冠音矣貫古作毌毌邱地名象人冠形而名遂有毌¶
邱氏後訛為毋諸家複姓毋邱音無升菴曰當音貫梁¶
氏言毋追亦毌字象形釋名曰冠貫也所以貫韜髮則¶
毋追當音冠堆不必音牟堆矣此亦一說毋之音牟因¶
<pb:KR3j0066_WYG_036-5a>¶
毋轉為淳毋之模模轉為牟漢人謂絞頭布為牟禰衡¶
岑牟是也¶
漢魏晉以來謂漆紗之冠曰幘通用曰巾幘　通典古¶
者有冠無幘其戴也加首有頍所以安物故詩曰有頍¶
者弁秦加&KR1061;將首為綘袙以表貴賤後稍作顔題漢孝¶
文高其顔題續之為耳崇其巾為屋上下羣臣貴賤皆¶
服之文者長耳&KR1061;者短耳稱其冠也春服青幘立夏乃¶
止尊其方也&KR1061;吏常赤幘成其威也未冠童子幘無屋¶
<pb:KR3j0066_WYG_036-5b>¶
示未成人也通典載漢舊儀鴻紺績霜幘東觀記曰段¶
熲滅匡詔賜熲赤幘大冠一具董仲舒止雨書曰執事¶
皆赤幘為公服常服則當是巾幘矣魏管寧在家常著¶
皁帽蘇轍以為白帽宋制黑帽綴紫標以繒為之後制¶
高屋白紗帽陳名白紗者為高頂帽後魏咸著突騎帽¶
&KR0183;裙覆帶葢索髮遺象隋文開皇著烏紗帽大業通服¶
折上巾唐制白紗帽又制烏紗帽按隋志曰六國時魏¶
趙之間通謂巾為承露袁紹戰敗幅巾渡河按此則庶¶
<pb:KR3j0066_WYG_036-6a>¶
人及軍旅皆服之全服皁而向後撲髮謂之頭巾俗人¶
謂之撲頭後周武帝時初服常冠以皁紗全幅向後撲¶
髮仍裁四腳俗謂之撲頭唐㑹要折上巾軍旅所服今¶
撲頭是也東晉制以葛為巾形如帢而橫著之尊卑共¶
服太元中國子生見祭酒博士冠角巾至齊立學王儉¶
議更存焉唐始用巾子尚平頭小様者宋端拱中撲頭¶
巾子幷為條制智按所謂耳者即近代之帽趐所謂高¶
蟬也撲頭作方稜兩級謝恩及朔望服公服方袖則戴¶
<pb:KR3j0066_WYG_036-6b>¶
撲頭自朝冠進賢冠頭巾而外士夫居家則製忠靖冠¶
四品以上金線分輪卷五品以下以綠分之常服之巾¶
隨人取名巾帽為古之通稱陳師道曰布撲頭則自英¶
宗崩宋次道誤為之也¶
銀葉弓腳五代之幞　五代漢乾祐中有銀葉弓腳幞¶
頭尚宮一人又有高腳幞頭朱子語録言横兩腳以鐵¶
張之本是偃腳以木作山子名曰軍容頭¶
纒首曰岑牟　禰衡傳鼓史著岑牟單絞之服岑牟鼓¶
<pb:KR3j0066_WYG_036-7a>¶
角士胄也智謂如今之南兵以布纒頭也作鐵胄者因¶
謂之兠鉾一作兠鍪說文曰鍪&KR1690;屬从金以鍪為胄亦¶
以其形似耳夏毋追音牟堆冠禮作牟追苻登刻鉾鎧¶
為死休字隋楊𤣥感反於黎陽取㠶布為牟甲謂為頭¶
牟與甲也唐劍南道貢彌牟布亦謂其可纒頭也後周¶
書曰突厥之先臣于茹茹(即蠕/蠕)為鐵工居金山金山形¶
似兠鍪其俗謂兠鍪為突厥因以為號¶
因幅巾而有幧頭即幓頭也一曰袹首　說文帗一幅¶
<pb:KR3j0066_WYG_036-7b>¶
巾也後漢馮衍幅巾降光&KR1061;苻融幅巾奮褏列子北國¶
之人鞨巾而裘以皮為之何𦙍著鹿皮巾魏時作縑巾¶
又造白帢橫縫其前以别後名曰顏帢六朝白紗巾其¶
介幘則公服也謝安傳理髮遲緩取幘桓温曰令司馬¶
著帽進以此可證方言絡頭陌頭也紗繢䰎帶䰂帶□¶
㡋幧頭也或謂之承露䰂音菜或曰覆䰂郭璞注今結¶
籠是也陌上桑詩脫巾著幧頭向栩綘綃頭周黨著穀¶
皮綃頭綃當作幧(七消/反)儀禮注如今著幓頭自項交額¶
<pb:KR3j0066_WYG_036-8a>¶
繞髻周𢎞正著紅褌錦絞髻踞開善寺門聽講陳暄以¶
玉帽簪挿髻紅絲布裹頭上徐陵坐韋堅令陜尉紅袹¶
首唱得寶歌即幧頭也又作鞨方言曰鞨巾俗人帕巾¶
是也毛晃幷以帓為帕誤帓帶也青籐路史言抹額是¶
大禹制□音綪或曰袜袹聲轉北人戴帽以帕縛之南¶
惟興泉人喜去巾裹烏帕閨妝包頭下路通尙矣¶
巾褠巾幘禪衣也　江南人士交際褠(音/句)為盛服葢次¶
於朝服雷次宗以巾褠侍讀朱修之不肯以巾褠到殷¶
<pb:KR3j0066_WYG_036-8b>¶
景仁之門¶
以漆膠紗曰漆紗　隋皮弁用漆紗為之董巴曰以鹿¶
皮為之何稠用漆紗施象牙簪弁加簪導亦自稠始也¶
青箱襍記曰天聖以前烏幘用光紗自後始用南紗南¶
紗今之縐紗在漆紗外者也按後漢書長冠一曰齊冠¶
漆纚為之即漆紗也纚音斯斯有紗音朱子言斫木作¶
軍容頭後用藤骨仁宗時方以漆紗為之謂免木骨耳¶
非古無漆纚也¶
<pb:KR3j0066_WYG_036-9a>¶
弁缺四隅曰㡊言撱其隅也　唐韻&KR0034;即帢又作㡊&KR1866;¶
弁缺四隅也魏&KR1061;始製成帝制使尚書八座丞郎三省¶
侍郎乘車白㡊低幃出入掖門又二宮直官著烏紗㡊¶
往往士人宴居皆著㡊矣集韻亦作□□&KR0008;按當从月¶
从臽然則唐韻之&KR0034;即集韻之&KR0034;乎要當作□从冃臽¶
帽之屠&KR0171;&KR0183;者曰裾亦曰裙反裙覆頂者所謂洞賓巾¶
也倚勸今之窩玉也假兩今之鞔胷兠也　齊書海陵¶
王紀以生紗為帽半其裾而折之曰倚勸又著下屋白¶
<pb:KR3j0066_WYG_036-9b>¶
紗帽兩反裙覆頂上令反裙向下和帝時百姓及朝士¶
以方帛填胷名曰假兩¶
襎裷謂其繙㠾也　方言襎裷(音煩/寃)謂之幭(亡曰/切)郭璞¶
曰即帊幞也則非足下之襪矣按莊子孔子繙十二經¶
注繙㠾(音/夗)亂取之也今據郭讀煩寃則繙裷即繙㠾何¶
疑言帊幞&KR0183;覆繙㠾之狀呂覽幡薄高誘注幡亦薄也¶
重戴言繖下服帽也有席帽有裁帽有涼衫宋之衫帽¶
猶唐之帷帽羃䍦也　石林㷼語曰唐至五代時初京¶
<pb:KR3j0066_WYG_036-10a>¶
師皆不禁繖五代始命御史服裁帽蜀王衍好戴大裁¶
帽葢欲掩已而有泥首之兆淳化初命公卿皆服之既¶
有繖又服帽故曰重戴自祥符後始禁惟親王宗室得¶
張繖今席帽裁帽分兩等中丞御史與六曹郎中則於¶
席帽前加皁紗圍其半為裁帽非臺官及員外而下則¶
無席帽清波襍志曰預備衫帽朝退服以入堂葢已得¶
請矣一時驟㪅衣制力或未辦乃權宜以涼衫為禮習¶
以為常乾道間王自嚴内相申請謂環一堂而圍座色¶
<pb:KR3j0066_WYG_036-10b>¶
皆淺素極可憎乞仍存紫衫至今四十年不改前此仕¶
族子弟未受官者皆衣白今非跨馬及吊慰不敢用又¶
曰士大夫馬上披涼衫婦女步通衢以方幅紫羅障蔽¶
半身俗謂之葢頭葢唐帷帽之制也貴與曰重戴唐士¶
人多尚之五代以來新進士亦重戴遂以為俗脫白即¶
止元美言石林加繖之說誤而青箱襍記曰曳袍重戴¶
又云席帽自隨亦非也葢席帽&KR0183;簷以蔽日即名重戴¶
智按張舜民畫墁録曰王朴嘗便服頂席帽行浚儀橋¶
<pb:KR3j0066_WYG_036-11a>¶
是則有似于笠矣裁帽者裁其簷之褣也資暇録曰永¶
貞之前組藤為葢曰席帽取其輕後以細色𦋺曰氊帽¶
裴晉公以此免淄青盜刄僅折其簷太和末作疊綃帽¶
羃䍦障面也　新唐志婦人施羃䍦以蔽身永徽中始¶
用帷冒施帬及頸&KR1061;后時帷冒益盛中宗後無復羃䍦¶
矣山簡倒著白接䍦䍦似幅巾羃則似罩耳今人眼罩¶
是也唐豆盧囘詩羃䍦(音覓/力)野烟起借作烟皃(豆盧囘/公紹作)¶
(豆盧田品彚以/囘田為一人)周邦彥有蘇幕遮之曲乃高昌女子所¶
<pb:KR3j0066_WYG_036-11b>¶
戴油帽李石曰鷺有長毛翰江東取以為睫攤名之曰¶
白鷺纕解見氅眊湛若以為障頭飾非唐書宋務光傳¶
比見坊邑渾脫隊駿馬戎服曰&KR0171;慔遮慔乃幙訛¶
以白飾首曰白題或以呼笠　服䖍注曰白題國名也¶
按題額也因謂頭為題漢書題湊以木頭為題此白題¶
國首好飾白故名張子賢以下馬拾白題定為氊笠亦¶
拘安知非白莞笠或白眊乎¶
中人帽曰爪拉　徐文長曰遼主名查刺或服是帽轉¶
<pb:KR3j0066_WYG_036-12a>¶
為爪拉近有奄帽是高麗王帽京師呼爪拉范文穆乾¶
道使金接伴裹蹋鴟¶
簂即髮鼓步揺即仙圍挑牌結子類也凡衡簪者曰笄¶
凡附飾䥖蔽者曰副&KR2327;髻假紒也　皇后謁廟服紺上¶
皁下蠶青上縹下假結步揺簪珥步揺黄金為山題貫¶
白珠為桂枝相樛一爵九華熊虎赤熊天鹿辟邪南山¶
豐大特六獸詩所謂副笄六珈者周禮追師注副之言¶
覆也其遺象若今步揺疏漢之步揺謂在首之時行步¶
<pb:KR3j0066_WYG_036-12b>¶
揺動江充冠襌纚步繇飛翮之纓慕容廆載記呼步揺¶
訛為慕容往時男女皆可飾男冠如曲纓葳㽔之類婦¶
人之飾則今之挑牌結子也智謂副笄之副乃如今之¶
花鈿所謂䥖蔽髻也自魏有七䥖蔽髻晉皇后十二䥖¶
隋志作鈿顧氏曰掩鬢即所謂兩博鬢也耳墜古之耳¶
璫也耳塞古之填也急就簪簧注簧即步揺也王伯厚¶
以簧或為簂(古誨/切)周禮注若今假紒即假笄則漢已有¶
此名烏桓傳髻著句沒猶中國有簂步搖天寶語曰義¶
<pb:KR3j0066_WYG_036-13a>¶
髻抛河裏黃裙逐水流義髻即假紒楊妃所作今曰丫¶
髻以鐵絲為圏外編以髮名曰鼓(平/聲)在漢曰翦氂簂殆¶
周禮之所謂編乎其曰頭髲則詩之髢也李&KR2327;山宮中¶
詩雲母灑宮月夜夜白如水賺得竿車來低扇遮黄子¶
即簧也猶稱花子朶子之類此從無解者□如須以為¶
華的而智以為花子¶
朶子首飾也　古今注言冠子起於始皇今妃嬪戴芙¶
蓉冠挿五色通艸&KR0171;朶子即華錜鈿釵之類也遯園曰¶
<pb:KR3j0066_WYG_036-13b>¶
今之睂間俏古曰花子隋煬令宮人通天百葉冠子挿¶
瑟瑟細朶夏后銅笄即後之頭笄也曰簂亦冠字之轉¶
音唐人稱閙掃髻則謂盤鴉墮馬梳粧也北齊偏&KR2877;髻¶
即偏髾也宋元嘉飛天紒始自東府即孫壽墮馬也李¶
石云僖宗内人束髮急曰囚髻又云唐末兩鬢抱面為¶
抛家髻¶
搔頭一名擿頭導亦可簪　儀禮櫛笄注榛笄有首者¶
若今時刻鏤摘頭矣漢太后皇后入廟簂簪珥以玳瑁¶
<pb:KR3j0066_WYG_036-14a>¶
為摘長一尺端為華勝梁冀使人劾李固曰搔頭弄姿¶
遯園曰即今掠子疑即古之導按導以導髪入於冠因¶
簪之南齊高祖碎玉導又晉書馮遷追及桓𤣥𤣥拔頭¶
上玉導與之證知導之可簪¶
衣有龍文曰袞鳥文曰鷩獸文曰毳雜文曰希無文曰¶
𤣥　郝京山于十二章有二十二疑周禮既偽而鄭𤣥¶
又附㑹之虞書觀古人之象日月星辰山龍華蟲七者¶
以作繪于宗廟之彞此器之象也華即花與蟲為二藻¶
<pb:KR3j0066_WYG_036-14b>¶
火粉米黼黻六者皆薄繪刺繡成五采施五色作服此¶
服之章也象言形色言彩文&KR2327;甚明此說近是智按繡¶
用絺通作希其納錦用紗之意乎或古人呼繡曰絺繡¶
謂其鍼紩交織之狀曰絺未可知也器不可繡故畫服¶
不可畫故繡凡器物宜飾者皆畫此象不定為宗廟之¶
彞言&KR0156;先宗廟也曰藻言其華曰火言其明曰粉米言¶
其細黼黻言其繡黹之文也未嘗不可以七象繡之于¶
服特虞書非如𤣥之分定耳歴代之制皆沿鄭𤣥之說¶
<pb:KR3j0066_WYG_036-15a>¶
後或稍變終不能明其臆誤也按孔安國注蕐謂草蕐¶
蟲雉也作㑹宗彞句注云宗廟彞器亦以山龍蕐蟲畫¶
之鄭司農注考工畫繢則直謂蕐與蟲康成乃專以雉¶
為蕐蟲以宗彞為虎蜼虎彞蜼彞亦是二者不知置山¶
罍龍勺雞&KR0156;鳥彞於何處乎六尊六彞有黄彞&KR1356;&KR0156;黃¶
目畫稼也¶
深衣猶摺子也　深衣篇曰應規矩繩權衡陸氏曰連¶
衣裳而純之以采也有表謂之中衣以素純謂之長衣¶
<pb:KR3j0066_WYG_036-15b>¶
正義曰長衣中衣及深衣其制度同玉藻曰長中繼揜¶
尺若深衣則縁而已京山曰長即袂之長中猶齊也長¶
與肘齊而外又繼續使揜過肘一尺智謂中者言袂之¶
中寛可囘肘也不必訓齊藍田呂氏曰深衣之用上下¶
不嫌同名吉凶不嫌同制男女不嫌同服智謂此古人¶
常服在外者通名深衣猶後世曰通裁曰長衣曰直身¶
曰道袍也考其制則十二幅合素積終辟之說即謂細¶
襞折而疊縫之逢掖即此類茍子曰其衣逢不必解逢¶
<pb:KR3j0066_WYG_036-16a>¶
為大也吾衍閒居記曰深衣方領即方盤領鉤邊鉤于¶
肩續袵所添兩襟若以斜為方豈聖人之意朱子非是¶
智以朱子直領而下亦是折衷温公康節之意耳舊解¶
以袵當㫄定為裙袵而不知有襟袵鄭注曰鉤邊若今¶
曲裾前曰襟後曰裾此亦分說大抵領㑹曰襘交領曰¶
衣眥眥下即襟襟之下皆可曰裾故曰曳裾謂磬折則¶
前幅先&KR0183;曳也爾雅衣眥謂之襟衱謂之裾此明證也¶
衱與袷皆音刼子謙引衱謂之裙誤矣直翁引杜珠壓¶
<pb:KR3j0066_WYG_036-16b>¶
腰衱穏稱身入聲智按此詩當讀平聲裾當與裳幅四¶
袧之袧同衱即升菴所云襋衱近作一撒者同曳裾之¶
裾則說文之襲衭也總之襟袵在腰以上袵當㫄謂結¶
小帶在㫄耳襟與䘳衿通而衿謂之袸則專指衣之小¶
帶矣曲袷如矩以應方自是方領袷交領也葢袷之言¶
合猶袼之言各也袂當掖縫故曰袼音各夾衣曰袷而¶
領用裌故亦曰袷大抵細分之其說如此而綂言之則¶
名亦互通古人既有勾領為圓領則應方之領當是直¶
<pb:KR3j0066_WYG_036-17a>¶
領常服深衣取其便耳子行之言庸詎是乎近世摺子¶
衣即直身而下幅皆襞積細折如裙更以絛環束要正¶
古深衣之遺温公居獨樂園而後服之呂滎陽朱子必¶
休致而後服之温公訪于康節康節曰雍今人也亦服¶
今之服而已智聞吾鄉三十年前士夫多服¶
襜褕敞衣也襌衣單直身也袷複夾衣也褶袴戎服也¶
蔽膝鞸也　直裾襌(音/丹)衣也記曰襌為絅通作褧單衣¶
也襜褕(音占/俞)取其襜襜寛裕小爾雅謂之童容方言作¶
<pb:KR3j0066_WYG_036-17b>¶
&KR2391;褣詩漸車帷裳疏容葢謂之童容四&KR0183;曰襜所謂鼈¶
甲縁邊之裧也衣似之故亦曰&KR2391;褣&KR1061;安侯衣襜褕入¶
宮不敬注云若婦人服智以為襜褕大敞無兩腋襞積¶
故曰似婦人服也黄氏因小爾雅注與小顏說&KR1302;亦謂¶
之襜直以襜褕為蔽膝此特拘衣蔽前謂之襜耳孔文¶
舉以邊文禮為九州被則不足為襜褕則有餘言遮一¶
身也豈蔽膝乎漢書葢寛饒斷其襌衣江充衣紗縠單¶
衣馬援都布單衣陸閎越布單衣方言江淮曰襟闗東¶
<pb:KR3j0066_WYG_036-18a>¶
西曰襌&KR0008;今吾鄉謂之褻子即褋音也通曰長衣或曰¶
直身故兩京通稱道袍即漢之通裁也士喪禮浴衣於¶
篋注浴之已浴所衣之衣布為之其制如今通裁方言¶
褒明謂之袍漢謂長衣為褒魏明半褒言半大也郭若¶
虛畫記隋唐謂之馮翼今呼直裰即縫掖也袷(音/夾)夾衣¶
無絮也唐德宗在梁洋尚服袷褚之以綿曰複褚裝衣¶
也南越傳上褚五十衣注綿裝也褶(徒頰切黄/氏音習)袴也唐¶
韻袷也玉藻帛為褶注有表而無著袷一作襲說文襲¶
<pb:KR3j0066_WYG_036-18b>¶
左袵袍此則又近乎吾鄉之所謂褻矣說文但以袴褶¶
為戎服而不知與褶通之襲别自有義寧非誤乎物原¶
曰宋太祖製海青截褶效南蠻也今吳中呼直身曰海¶
青恐是借其色則截褶亦謂褻也許慎既以袴褶解襲¶
而孫愐又以袷釋褶太淆混矣褶自可訓袷衣因袴褶¶
立名遂有左袵袍之目耳師古曰褶謂重衣之罩在上¶
者其形若袍短身而廣袖一曰左袵之袍也袴脛衣也¶
大者曰倒頓小者曰䘨&KR2344;皆上聲此引方言也方言止¶
<pb:KR3j0066_WYG_036-19a>¶
言袴未言袴褶恐師古亦誤郭璞曰倒頓今雹袴也䘨¶
&KR2344;今&KR0008;袴也袴之兩股曰襱(龍隴/二音)郭璞曰今俗呼袴踦¶
為襱袴一作絝朱博褒衣大袑(音/紹)袴也方言曰&KR0008;曰襱¶
左傳褰與襦注褰袴也無&KR0008;之袴謂之襣今犢鼻褌合¶
襠謂之褌漢外戚傳竆絝注即今之裩襠相如犢鼻注¶
今之衯也姚令威云醫書膝上二寸為犢鼻穴褌長才¶
至此此解未確智按古袴上連衣故戎衣謂之袴褶呂¶
範自請為孫策都督出便釋褠著袴褶師古所解重衣¶
<pb:KR3j0066_WYG_036-19b>¶
在上正謂今之罩甲半臂而短戎衣也戎衣或從邊塞¶
之制故有曰左袵者若單著袴而不著裙襦則腳口象¶
犢鼻耳開元禮皇太子正至受羣臣賀若服袴褶羣官¶
及宮臣皆袴褶太宗視朝衣白練裙襦常服則有袴褶¶
與平巾幘通用翼善冠其後朔望視朝仍用弁服三朝¶
志云窄袍烏紗帽便坐視事服之開元李適之奏冬至¶
朝參幷六品清官服朱衣以下通服袴褶天寶志五品¶
以上著珂傘貞元十五年歸崇敬以百官朔望朝服袴¶
<pb:KR3j0066_WYG_036-20a>¶
褶非古禮罷之奏可蔽膝者於衣裳上著以蔽前也詩¶
曰赤芾箋云冕服謂之芾其他謂之鞸一曰韍方言曰¶
褘曰被曰袡襦曰曲領曰䘴曰絜襦皆漢時四方之語¶
近朝服以金織之前後二服曰黼黻以加襟裾其遺制¶
也古人則莊服常服皆用之方言曲領于蔽膝不切或¶
是圓領相近之他稱說文㡓幒也幒或作&KR0008;師古曰褌¶
今之䘴也子雲隨手記之亦未切耳¶
務而句領謂冒而圓領也　通典成王問舜冠周公曰¶
<pb:KR3j0066_WYG_036-20b>¶
古之人有帽而句領荀子哀公篇魯哀公問舜冠于孔¶
子三問不對曰古之王者有務而句領者注務讀為冒¶
拘與句同曲領也尚書大傳冒而句領康成注冒覆頂¶
也句領繞頸也唐志天子白羅方心曲領非圓領乎艸¶
木子曰紗帽圓領唐服也仕者用之巾笠襴衫宋服也¶
中環襈領金服也帽子繫腰元服也庶民用之矣¶
方折領曰擁咽　禮記曲袷注謂方領也疏曰如今擁¶
咽若小兒衣領但方折之宋曰涎衣俗名嚵袷說文䙔¶
<pb:KR3j0066_WYG_036-21a>¶
編枲衣一曰頭䙔(音/歐)一曰㳄(音/前)裏衣㳄裏衣即涎衣也¶
分裾曰䙆襴衣言下有欄縁也襞積之掖幅謂之襬¶
上馬衣分裾曰四䙆(睽桂/切)唐宦者䙆衫侍從是也裳幅¶
之屈曰袧(古侯/切)亦可通裾襞裳摺襞積也師古曰今謂¶
之襈說文曰&KR0034;衣也□(音/券)鉉曰革中辨也省作□裳用¶
横幅謂之襴衣李昉言禁舉子白襴下服紫唐初士人¶
以棠苧襴衫為上服貴女功之始也其開骻者曰𡙇骻¶
衫朱子君臣服議曰上領有襴者今禮也國恤有大袖¶
<pb:KR3j0066_WYG_036-21b>¶
襴衫朱子謂布襴者服直領布衫則兼服布裙也亦是¶
揣度語今生員襴衫謂有襴緣也方言帬陳魏曰帔闗¶
東或謂之襬襬音碑智按今呼碑乃切至元十年言祭¶
先聖宜變常服陪位亦合襴衫戴唐巾¶
以不上船為襟穿者誤也　續演繁露曰范傳正作李¶
白墓碑云𤣥宗泛白蓮池白不在宴皇歡既洽召作序¶
白已被酒于翰苑中命高力士扶以登舟按此即杜詩¶
謂天子呼來不上船者也或者謂方言以衣襟為船誤¶
<pb:KR3j0066_WYG_036-22a>¶
矣智按以不上船為衣者冷齋夜話也蜀人呼衣繋帶¶
為穿好奇者以穿作船冷齋附㑹奇說故取之吳曾曰¶
始于王𤣥之詩話以夏彥剛云蜀以襟頭為船無據¶
&KR0008;襠言裲襠之葢其外也　六朝樂府有繡裲襠鐵裲¶
襠解者但以為袴裩此葢&KR0008;褶之外如罩甲類也唐大¶
仗有裲襠螣蛇朝集從事立外州品子服之有大口袴¶
紫附褠文&KR1061;官騎馬服之則去裲襠螣蛇以此知為罩¶
甲也唐文&KR0137;郎黃紗袍黒領襈白練&KR0008;襠布大口袴後¶
<pb:KR3j0066_WYG_036-22b>¶
晉定樂八佾有白練&KR0008;襠正謂&KR0008;其上也元史裲襠制¶
如衫吳處厚曰天祐末廣陵人服短袴謂之不及秋¶
布母繜小衣也棉胎曰核　黃山谷曰江東謂鷦鷯為¶
布母布母繜(祖昆/切)小衣也猶犢鼻耳方言注鷦鷯江東¶
呼為布母說文薉貉中女子無絝以帛為脛空用絮補¶
核名曰繜衣(薉貉音穢陌/夫餘國也)智見粤猺及南楚苗婦人皆¶
無袴惟以布一幅斜鞔其體自脛以下露之南丹及貴¶
州赤溪以西之苗則婦著裙富者衣數裙織絨為錦縁¶
<pb:KR3j0066_WYG_036-23a>¶
之¶
織縁曰偏諸　賈誼傳治安䇿緁以偏諸緣師古曰偏¶
諸若今之織成以為腰襻及褾領者古謂之車馬裠唐¶
四品木路五品軺車皆碧裏青偏幰偏言邊也師古注¶
急就又云絛一名偏諸以縣係承塵¶
諸于繡镼半臂也　光&KR1061;紀三輔吏士東迎㪅始見諸¶
將過皆冠幘而服婦人衣諸于繡镼莫不笑之元后傳¶
獨衣綘緣諸于師古曰諸于大掖衣即袿衣之類是今¶
<pb:KR3j0066_WYG_036-23b>¶
之披風敞袖也說文因作諸衧繡镼注字書所無智按¶
廣記載韓晉公見少年單練&KR1806;即段成式之單練&KR1806;與¶
镼同謂今之半臂也方言無緣之衣謂之䘪䘿亦謂下¶
無繞衿之帬緣非長衣也戎衣有&KR0449;甲所謂重衣在上¶
而短者前似袿衣或肩有袖至臂臑而止今曰齊肩邊¶
闗號曰䙃裸(䙃音/朶)又謂之褂子漢以無袂衣曰䙃則今¶
呼正自合古魏明帝常被縹綾半褒楊阜諫其制正與¶
諸于半臂近㪅始將一時掠取裁著之耳鵫衣亦帽罩¶
<pb:KR3j0066_WYG_036-24a>¶
於外也後周后服鵫衣鴩衣則蘇綽所造因鴙名而立¶
字南史輿服志有&KR0034;&KR0008;鵫&KR0008;四色鵫白色也&KR0008;與鴩相¶
訛¶
唐隋尚半除宋尚背子　炙轂子曰隋内官多服半除¶
即今長袖唐減為半臂智以宋之背子即半除也陸務¶
觀云成都大家子弟著蘆心布衣紅勒帛狹如一指大¶
又云往時執政簽書文字率著帽衣盤領紫背子至宣¶
和猶不變也童子時見前輩猶繫頭巾帶於前作胡桃¶
<pb:KR3j0066_WYG_036-24b>¶
結背子背及掖下皆&KR0183;帶率以紫勒帛繫之散腰則謂¶
之不敬石林㷼語云大父時及家居㷼見賓客率多頂¶
帽而繫勒帛猶未甚服皆於帽下戴小冠簪以帛作横¶
幅約髪號額子處室中則去帽見冠簪或用頭巾也古¶
者士皆冠帽乃冠之遺製頭巾賤者不冠之服耳勒帛¶
亦有&KR0183;紳之意雖施之外不為簡背子本半臂&KR1061;士服¶
何取于禮乎或云勒帛不便於搢笏故稍易背子然須¶
用上襟掖下與背皆&KR0183;帶大觀間見宰執接堂吏押文¶
<pb:KR3j0066_WYG_036-25a>¶
書猶冠帽用背子今亦廢矣而背子又引為長袖與半¶
臂製亦不同馬貴與曰今朝服之禮非巾單乃不經之¶
服如紫袍皁褙之類又言禁衛班直等緋綠紅盤雕背¶
子褙即背也元以來女服褙子樂妓惟皁褙子是也今¶
命婦用霞帔背子元之命婦服金答子即帔也霞帔之¶
名起于肅宗賜司馬承禎紅霞帔程大昌以背子即襌¶
中襌即江充之襌衣誤矣襌衣對複袍而言也正如今¶
之單直身而内有襯衣故曰中襌背子面直襟而下掖¶
<pb:KR3j0066_WYG_036-25b>¶
無襬宋時或有以之襯公服者豈可以背子中襌襌衣¶
為一乎宋晉陽王栐言婦人衫褑謂複衣也¶
團花曰只遜因元之質孫也　政和七年正月禮制局¶
請墨車駕士衣皂夏縵皂質繡五色團花錦衣校尉自¶
擡輦以至持扇鍠幡幢鳴鞭者衣皆紅青𤣥紡絹地織¶
成團花五綵名曰只遜其帽曰&KR2097;包按元大宴服質孫¶
冬則納石寶里夏則鈸笠都納質孫漢言一色服也無¶
定制上下皆服精粗不同同稱只遜今單以衣校尉而¶
<pb:KR3j0066_WYG_036-26a>¶
書作只遜耳其&KR2097;包即五代時之鬅頭也¶
䜿褐因名短褐賤士之服也　小顏云裋(音/䜿)僮僕所衣¶
布長襦也猶䜿褐也方言自闗以西襜褕短者曰裋褕¶
漢書裋褐不完後人多誤為短褐今見人論杜詩凡短¶
褐皆改為裋褐此又拘矣方言複襦曰&KR0008;郭亦音䜿或¶
曰筩褹今筩袖之襦也音䜿必從&KR0008;鄺作&KR0008;¶
假鐘今之一口鐘也　周𢎞正著繡假鐘葢今之一口¶
鐘也凡衣掖下安襬襞積殺縫兩後裾加之世有取暖¶
<pb:KR3j0066_WYG_036-26b>¶
者或取冰紗暎素者皆畧去安襬之上襞直令四圍衣¶
邊與後裾之縫相連如鐘然¶
被頭謂之被識　鄭氏注紞曰以組類為之綴之領側¶
若今被識矣疏曰領為被頭側謂被㫄識謂記識士喪¶
禮緇衾頳裏無紽(丁敢/反)¶
復陶羢褐也　左傳楚靈王皮弁秦復陶注秦所遺羽¶
衣也一作毳衣又為主衣服之官絳縣老人使為君復¶
陶說文曰褐編枲韈也或曰短衣師古始解為織毛布¶
<pb:KR3j0066_WYG_036-27a>¶
然則叔慎止知有氊韈乎今精者曰姑姑羢出蘭州曰¶
蘭羢葢倣吐嚕織法也元美答于鱗寄姑姑羢詩曰我¶
欲報之吳縞帶何以遺予秦復陶¶
古以黑為羔裘今以白為羔　周禮祀天鄭曰服黑羔¶
裘馮嗣宗曰朱子以羔裘為大夫㷼居服其注檜風又¶
曰諸侯朝服則矛盾矣陳祥道以羔裘為禮服燕居必¶
狐貉智以為古人偶用之羅願曰羔裘用白素絲亦羔¶
色此因近日羔裘白而言也¶
<pb:KR3j0066_WYG_036-27b>¶
䙝服曰衩衣　僖宗乾符元年王凝崔彥昭同舉進士¶
凝先及第嘗衩(楚駕/切)衣見彥昭博雅袩衽謂褸衩又有¶
服宴䙝之服而遇服交際之服者必謝曰衩袒無禮言¶
便人袖短也可見衩衣之語起於唐人李陵傳□衣師¶
古曰謂著短衣小褏也黃魯曾博聞本誤刻作小褒¶
帖領曰偃領　禮記被顈黼注卿大夫之妻㓨黼以為¶
領如今偃領矣爾雅黼領謂之襮㓨黼文以褗領孔穎¶
逹曰偃領之制亦無可知說文褗䙔領也箋未詳智按¶
<pb:KR3j0066_WYG_036-28a>¶
謂偃領也領以繡緣二十年前大家皆尚之方言帍領¶
謂之被巾注婦人領巾也(帍方/廟反)言文也必曰繡斧文非¶
矣¶
襌襂中單也　儀禮中帶注若今之襌襂葢襯通裁之¶
中衫也今吳人謂之衫北人謂之褂襌襂正今兠袖單¶
衣無襬者也㑹典朝服祭服内單衣皆曰中襌本古名¶
也唐侍御史六人衣朱纁裳白紗中襌宋人通稱内衣¶
曰中襌則中襌即汗衫矣孔平仲曰漢高與項羽戰汗¶
<pb:KR3j0066_WYG_036-28b>¶
透中單改名汗衫程大昌以中單為襌衣而非汗衫辨¶
之按汗衫謂其近身中單謂其在中理本可通今以中¶
單為公服而汗衫為褻稱安知古不通稱乎成國曰汗¶
衣詩謂之澤衣或曰鄙袒或曰羞袒羞袒即今貼身小¶
背心杭人曰搭脊¶
衣圭交輸裁也　江充傳曲裾後&KR0183;交輸如淳曰交輸¶
割正幅使一頭狹若燕尾&KR0183;之旁見於後禮深衣續絍¶
鈎邊賈逵謂之衣圭蘇林曰如今新婦袍上褂全幅繒¶
<pb:KR3j0066_WYG_036-29a>¶
角割名曰交輸裁禮記素紗注如今袿袍襈重繒也疏¶
曰漢有袿袍其袍下之襈以裡繒為之¶
宵衣薄絹也　士昬禮曰姆纚笄宵衣康成曰宵如素¶
衣朱綃之綃姆亦𤣥衣以綃為領因以為名饋食禮曰¶
主婦纚笄宵衣康成曰綃綺屬此衣染之以黑其繒本¶
名曰綃詩有素衣朱綃記有𤣥宵衣按詩無素衣朱綃¶
康成二處一作綃一作宵必有一誤一以為領一以為¶
衣亦自相舛矣綃又作縿記曰縿幕魯也注讀如綃生¶
<pb:KR3j0066_WYG_036-29b>¶
絲薄繒也¶
加景即幜　儀禮士昬禮加景注景之制如明衣加之¶
以行道御塵智謂非禦塵以為蔽也北齊納后禮有所¶
謂加幜去幜即此字今俗親迎羃其首曰葢頭詩絅衣¶
一作顈衣檾衣景衣加幜亦尚絅之遺¶
行縢偪也　詩邪幅在下幅偪也偪束其脛自足至膝¶
内則單作偪杜鄭皆曰如今行縢也唐府兵人具行縢¶
有胡禄大鑴氊帽氊裝行縢皆一唐鹵簿服飾有赤綦¶
<pb:KR3j0066_WYG_036-30a>¶
襖紫誕帶行縢吳下曰腳帶¶
龍具牛被也　王尊傳牛衣注編麻為之俗呼為龍具¶
葢敝之襆被也張思光脫衣贈人披牛被而返劉孝綽¶
笑到溉黃卧具謂被也今猺人惟織粗絮絁為被其緯¶
粗如小指西粤呼為㮄被當是&KR0008;被韻増&KR0008;罽或方文¶
斜文音㮄朱黼溪蠻叢笑言犵狫揉茅花為被¶
㠲敝㡜殘也　山谷注急就曰㠲㡜(音七/雪)裂也說文㡜¶
殘帛也敝敗衣也㠲說文作□當𨽻作㠲¶
<pb:KR3j0066_WYG_036-30b>¶
須捷猶言細屑樓裂猶言藍縷　方言曰布而無緣敝¶
而紩之謂之襤縷又曰楚人衣被醜敝謂之須捷亦曰¶
樓裂亦曰挾斯智以樓裂即藍縷之轉音也陳後山和¶
黃預久雨詩貧可舀須捷恩當記扊扅藍縷一作藍蔞¶
楚世家蓽露藍蔞說文襤裯謂之襤縷襤無縁也正取¶
方言之語謂無飾也凡夫乃欲以襴衫為繿衫而疑世¶
之稱襤縷為貧敝之狀則未閲方言也¶
秫絀麤縫也　趙世家卻冠秫絀戰國䇿作鯷冠秫縫¶
<pb:KR3j0066_WYG_036-31a>¶
一本作鮭冠黎紲秫綦鍼也言女工内畢之拙秫謂鉥¶
也儀禮外畢斬衰也内畢齊縫向内也卻冠者絺綌之¶
綌借用卻也舊說鯷鮭以魚皮為冠者非也葢言其粗¶
耳¶
唐謂袪曰袖頭小稱宋謂袖口曰袖繳即出袖緣口也¶
　說文袪尺二寸引春秋傳披斬其袪徐曰今衣袖口¶
俚言袖繳也禮記玉藻注疏云謂袂末又檀弓注褏緣¶
袂口也詩□裘豹袪疏云是袖之大者袪是袖頭小稱¶
<pb:KR3j0066_WYG_036-31b>¶
洪&KR1061;定庶民袖樁廣一尺袖口五寸袖古作褏通作褎¶
鄭注司服以袂侈之為等殺正謂袖椿曾三異以貉袖¶
為罩子徐克曰搭䕶秃袖衫¶
鵄納僧迦鵄之納也鬱泥言其色也舍勒内衣袛支即¶
覆腋衣也　遯園考金陵襍志載隋煬帝嚫戒師聖種¶
納袈裟一緣黃紋舍勒一腰綿三十屯鬱泥南布袈裟¶
一緣鬱泥南絲布褊袒一領鬱泥絲布方裙一腰鵄納¶
袈裟一領鵄納褊衫二領四十九尺旛七口絲布袛支¶
<pb:KR3j0066_WYG_036-32a>¶
二領和香二盒又施天台山五十三佛織成經襢七張¶
顧公因其名奇而載之智按言嚫謂襯施也西域記云¶
僧袛支正名僧迦鵄此云覆腋衣竺道祖云魏時請僧¶
於内遂作此衣因綴於左邊袛支上今號兩袖曰褊衫¶
七條曰鬱多羅僧用三種壞色青黑木蘭青謂銅青黑¶
謂襍泥木蘭即樹皮也舍勒譯云内衣也鬱泥謂鬱多¶
羅泥色也梁簡文帝有謝賜鬱泥納袈裟表以陸務觀¶
尼羅解此泥字非矣經襢謂誦經之&KR2270;也應法師舊作¶
<pb:KR3j0066_WYG_036-32b>¶
&KR0034;毟葛洪改袈裟具云迦羅沙曳此云不正色¶
屏息奉獻以掩鼻者　遯園曰太常供奉祭品如&KR0245;醢¶
之類其奉獻人口鼻用物作長袋繫頸後俗名抵鬚非¶
也志名曰屏息太廟以黃羅他祀以紅紵絹為之家君¶
戊寅署南太常篆智隨殿上竊瞻典禮不見有奉獻帶¶
屛息者故事之廢豈一□哉惟鄒公濟所記求趺材之¶
石龜猶存長尺餘首昻彷彿而已殿上設御榻張帟帷¶
二寶座設黃綾茵褥前一朱案案皆鑿俎豆圜&KR1094;於案¶
<pb:KR3j0066_WYG_036-33a>¶
上以牲脯陳之兩𠊓設四十席亦無名號皆云舊制如¶
此¶
繃繈緥也一作強葆襁褓繦&KR0854;　說文繃束也墨子曰¶
禹葬㑹稽桐棺三寸葛以繃之(補盲/切)公紹曰孟康曰襁¶
褓今小兒繃一作綳史魯世家成王少在強葆之中注¶
即襁褓用布約小兒於背也史三王世家皇子或在繦¶
褓而立為諸侯王封禪書葉隆於繦&KR0854;升菴引說文作¶
襁䙗又作襁&KR0008;而焦氏刋誤言襁緥别作繦褓非智按¶
<pb:KR3j0066_WYG_036-33b>¶
說文&KR2103;緥也引詩載衣之&KR2103;他計切襁負兒衣居兩切¶
緥博抱切臣鉉曰俗作褓非弱侯守徐說耳然說文有¶
繦字觕纇也包兒衣非用粗絁為之乎从衣从糸原属¶
累加可以襁緥即可繦褓加艸加竹而獨於空侯目宿¶
不許用箜篌苜蓿何邪升菴之襁䙗則誤以&KR2103;緥也之¶
訓遂作襁&KR2103;而又誤&KR2103;為䙗或刋誤乎&KR0008;則&KR0008;之訛¶
□裺即衣裻也　漢文帝顧見其衣裻一作&KR0008;方言繞¶
□謂之□裺□衣督脊也即裻字身毒一稱天篤(□亦/音腯)¶
<pb:KR3j0066_WYG_036-34a>¶
(如趙盾音遯肥/腯音突可推)禮記負繩及踝以應直注繩謂裻與後¶
幅相當之縫謂背縫也凡夫謂内經&KR0008;脈不當作督脈¶
拘甚¶
衣外飾曰襮即謂表也　說文襮黼領也引詩素衣朱¶
襮(蒲沃/切)今詩作襮毛氏曰領也諸侯繡黼丹朱中衣爾¶
雅因毛傳許氏因爾雅故後人以爾雅為人所增附葢¶
此類也襮與表&KR0008;褒聲轉重之為袍說文&KR0008;古文表又¶
作褾裱&KR0008;字本从毛朱博傳褒衣大紹謂在外之寛袍¶
<pb:KR3j0066_WYG_036-34b>¶
也襮亦音抱可思其聲呂覽狄入衛食懿公之肉舍肝¶
𢎞演啼曰臣請為襮&KR0008;正表㬥之&KR2327;¶
縫解曰綻補綻曰䋎　說文袒(丈莧/切)衣縫解也直翁載¶
徐曰今俗作綻内則衣裳綻裂增韻亦作䋎崔寔傳期¶
於補䘺□壞枝柱邪傾古艷歌行兄弟兩三人流蕩在¶
他縣故衣誰當補新衣誰當綻禮韻䋎字各出今附智¶
按艷歌下文曰覽取為吾䋎䋎䘺同押則異&KR2327;明矣細¶
論皆分出之字而當時亦有通借者凡夫譏人以但裼¶
<pb:KR3j0066_WYG_036-35a>¶
為袒裼肉膻為肉袒而不知引此詩為證又按說文裼¶
袒也則許氏又以袒裼相通稱矣安知非縫解之袒字¶
誤邪古定有殿音䘺與縣叶¶
鞜裒生革履也䋐&KR0008;緣履圓絛也靸跣履也絡緹長翁¶
鞾也&KR2364;&KR1919;革履之缺前者也　單底曰履或絲為之複¶
底而有木者曰舄鞜(音/踏)生革履也急就履舄鞜□絨縀¶
紃顏本作鞜裒謂鞜之深大者也長楊&KR1117;聖人革鞜不¶
穿䋐(音/越)織綵為之說文䋐采章也廣韻䋐紵布也則潛¶
<pb:KR3j0066_WYG_036-35b>¶
夫論葛子升越之越矣緞(手加/切)履跟之帖也以䋐為帖¶
也黃氏當作&KR0008;音段㑹典品官居家服履亦有紃作結¶
而復長&KR0183;之𤣥履紃緣即古絇繶也靸(音/颯)今跣而著之¶
鞮(的齊/切)薄革小履也周禮鞮鞻氏注鞮鞻四彛舞者所¶
厞也今時倡蹋鼓沓行自有扉鞻讀屨徐鍇曰今鞮亦¶
履也外國履連脛謂之絡緹即今長翁鞾也儀禮疏無¶
絇謂之鞮屨鞮屨欲下不蹶當卬其角舉足乃行說文¶
䩕角鞮屬䩕(顔當/反)鞾靴&KR0008;實一字古無之說文新附鞾¶
<pb:KR3j0066_WYG_036-36a>¶
字(呼戈/切)自周隋以戎服為朝服故今朝服皆鞾習而不¶
察之過也隋文帝聽朝以赭黄文綾袍烏紗帽折上巾¶
六合鞾與貴臣通服德宗謂陸䞇受靴鞭是也新唐書¶
西域傳足曳&KR2364;&KR1919;(音索/鐸)履說文鞵□䩕靲&KR2572;并有鞮訓¶
鄭崇用革履古以皮為履者多宋有㷼北雜禮言契丹¶
興宗禁國人服金玉犀帶及黑斜喝里皮紅虎皮靴道¶
宗弛此禁泰之言有徐呂皮即黑斜喝里謂囘紇野馬¶
皮也紅虎皮者囘紇獐皮也¶
<pb:KR3j0066_WYG_036-36b>¶
木舄曰屐草履曰屩苞枲織曰&KR2835;藨　屐(奇逆/切)以木為¶
之兩齒以踐泥也屩(音/覺)廣韻鞵屩即今鞋也馮驩躡屩¶
見孟嘗虞卿躡屩擔簦注屩草履也&KR2835;(方孔/反)圓頭掩上¶
之履也說文䋽枲履廣韻&KR2835;小兒皮屨音菶又巴講反¶
智以為今之鞋幫升菴所云高牆也藨(平裱/反)麻枲雜履¶
之名曲禮苞屨注凶服苞藨也¶
薄借不借乃舄之轉聲　漢文帝履不借臨朝陸放翁¶
詩穿林雙不借取水一軍持子謙與京山皆引作唐人¶
<pb:KR3j0066_WYG_036-37a>¶
詩遂曰艸鞋人人所有可不借而得此因小顏注急就¶
也果爾則不律為筆何以解乎古人用不字為發語聲¶
正如夫字如夫襓為劍衣也借字古少家麻音亦讀為¶
昔昔與鵲腊錯通聲周禮玉璂注有薄借綦即不借也¶
儀禮喪服繩屨注今時不借也¶
　¶
　¶
　¶
<pb:KR3j0066_WYG_036-37b>¶
　¶
　¶
　¶
　¶
　¶
　¶
　¶
　通雅卷三十六¶
