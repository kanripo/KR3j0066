# -*- mode: mandoku-view; -*-
#+TITLE: 通雅
#+DATE: 2015-08-24 23:21:46.920388
#+PROPERTY: ID KR3j0066
#+PROPERTY: BASEEDITION WYG    
#+PROPERTY: JUAN 卷三十九
<pb:KR3j0066_WYG_039-1a>¶
欽定四庫全書¶
　通雅卷三十九　　　　　明　方以智　撰¶
　　飲食¶
曰酎曰醖酘也酘以酒重投之也　字林曰酘(音/豆)重醢¶
也誤矣廣韻曰酘重釀酒也宋朱翼仲酒經言齊民要¶
術桑落酒有六七投故知五酘五投也梁元帝樂府宜¶
城投酒今行熟停鞍駐馬暫棲宿是張蕐九醖酒所謂¶
多投漢之酎酒三重酒也酎酒一曰九醖張蕐取其名¶
<pb:KR3j0066_WYG_039-1b>¶
耳馬永卿之七舅何乃以五酘當五木解樂天杭州之¶
詩致永卿亦疑蘇秀道中之五木邪輦下嵗時記寒食¶
鈔火後鑽火賜宰臣以下酴醾酒白帖賜李綘酴醾即¶
重釀酒也荼&KR1048;花以酒得名而人反謂酒以花得名¶
上尊𤣥鬯也　漢書賜丞相養秊上尊注糯米酒一斗¶
為上尊稷為中粟為下師古非之是也自有醇醴豈分¶
米邪劉𢎞都督荆州舊有齋中酒聽事酒猥酒三品𢎞¶
禁之齋中上尊也抱朴子云𤣥鬯醇酒也周禮三酒注¶
<pb:KR3j0066_WYG_039-2a>¶
事酒酌有事者之酒其酒則今之醳酒也昔酒今之酋¶
乆白酒所謂舊醳者也清酒今中山之釀接夏而成内¶
則酒清白儀禮之醙白酒也¶
濁醪今浮滓酒也恬酒即甜酒酇白若縹清白□酒也¶
下酒謂曹床酒也造清陳釀也　酒正五齊泛者如今¶
宜城醪也醴猶體也成而汁滓相將如今恬酒也盎猶¶
翁也如今酇白矣緹者成而紅赤如今下酒矣疏曰曹¶
植酒賦曰宜成醴醪蒼梧縹清若馬融所云今之宜城¶
<pb:KR3j0066_WYG_039-2b>¶
會稽稻米清似宜城以為酒名恬酒於五齊中為恬酇¶
白蕭何所封地名酇下酒謂曹床下酒其色紅赤故以¶
緹名之漢時造清熟則滓沈故以況沈齊也按酇白釋¶
文所謂白□酒也酇有䣜字音□故借之謂酇地出酒¶
非也古酉時為丣而酉即酒字莤即糟字曹床糟床也¶
恬即甜字辨才設缸面酒即今之甕頭蟻浮甘酒也説¶
文□芳萬切酒疾熟也孫愐作□一宿酒也&KR0008;即繫切¶
䣺也今作瀝¶
<pb:KR3j0066_WYG_039-3a>¶
漂玉漂醪漂言其清也　枚乗賦尊盈漂玉爵獻金漿¶
梁人&KR3799;蔗酒也不釋漂玉漂玉見西京雜記元魏大武¶
賜崔浩漂醪酒清曰漂¶
千日酒𤣥石中山也　張茂先載文𤣥石從中山酒家¶
飲歸塟而酒家來發之適醒又有趙英事同南史劉杳¶
所言程鄉千里酒竇苹引為千日誤矣弇州曰醉十日¶
而始醒者枸樓國仙漿酒也¶
酒或呼青州從事或呼顧建康　野客叢談曰徐彭秊¶
<pb:KR3j0066_WYG_039-3b>¶
引湘江野録謂青州從事善造酒考世説則桓公主簿¶
别酒謂好酒曰青州從事惡者曰平原督郵葢青為齊¶
郡而平原有鬲縣好酒下臍而惡者在膈也南史顧憲¶
之令建康甚清都下飲酒者醇輒號為顧建康¶
索郎桑落之反語也又轉為桑郎　水經注載劉墮者¶
善釀王公庶友牽拂相招者毎云索郎有顧思同旅語¶
索郎反語為桑落也智按桑字切索郎耳相傳河中桑¶
落坊井所釀魏饋黄憲桑落酒庾開府詩蒲城桑落酒¶
<pb:KR3j0066_WYG_039-4a>¶
碧湖雜録言桑隂時製麯鄒陽酒賦關中白薄向説即¶
指劉白墮居其下人酤其酒千里送人名曰鶴觴其曰¶
崑崙觴則魏賈鏘蒼頭接黄河水以釀者也吳曾曰舊¶
京呼桑落為索郎周繇看牡丹贈段成式云寄語集山¶
呼索郎黎美周詩剰有荔枝供木客新開㭨子勝桑郎¶
今陽信縣有桑落鎮造桑落酒¶
蘭陵酒即曲阿酒非金華也　李東壁曰東陽酒即金¶
華酒古蘭陵也太白所謂即此非矣舊傳曲阿美酒今¶
<pb:KR3j0066_WYG_039-4b>¶
之丹徒武進也又名蘭陵圖經言髙麗山原因女神覆¶
酒沈入曲阿誕矣曲阿後湖水及髙驪覆船山馬陵溪¶
水味甘釀酒醇烈其稱蘭陵酒即曲阿也或以嶧縣名¶
蘭陵李白在山東咏之此説亦非大約詩人隨興不必¶
苦註也疑耀曰蘭溪河清酒自宋元已有名第其時已¶
有甘滯不□之訾見范成大驂鸞録¶
酃淥因作醽緑醽醁　廣韻訓醽為渌酒則以渌為清¶
酒矣按衡陽縣有酃湖今之酃縣也土人取以釀晉&KR1061;¶
<pb:KR3j0066_WYG_039-5a>¶
平吳薦醽酒于大廟荆州記云淥水出豫章康樂縣其¶
間烏程縣有井官取水為酒與湘東酃酒秊常獻之吳¶
都賦飛瓊觴而酌酃醁雜俎有緑醽法集韻作&KR2837;淥水¶
經注言郴縣有緑水注於耒謂之程鄉置官醖獻同酃¶
也此説近是或曰酃湖水緑故名酃緑加酉為醁醽耳¶
若烏程在西浙湖州秦時有程林烏金二家善釀南岸¶
曰上箬北岸曰下箬故名箬下酒豈與豫章之水相近¶
邪今廣東又有程鄉縣今一統志兩載之郴州興寧縣¶
<pb:KR3j0066_WYG_039-5b>¶
志有程鄉水醽醁泉則竝稱醽醁¶
阿剌吉酒燒酒也　飲膳正要燒酒之法自元始有無¶
功引暹羅國以燒酒復燒入異香二三秊人飲三杯即¶
醉此法即碧琳腴今曰密林檎宋竇苹酒譜有㰂酒燒¶
春升菴特賞燒春之名余謂是燒酒耳㰂酒見沈約詩¶
又皮日休詩云㰂酒三瓶寄夜航五色線引廣韻㰂式¶
徑反木名山海經木甘為酒式徑反則與&KR1634;近升菴以¶
&KR1634;音瓻鄺氏以㰂音汁孟竒引樂天曰茘枝新熟雞冠¶
<pb:KR3j0066_WYG_039-6a>¶
色燒酒初開琥珀香今廬州有鏡面燒廣州尚茘枝燒¶
蘆酒咂嘛酒也　謂置蘆植管于中而羣飲也今陜西¶
家家以此款客洞蠻名此為釣藤酒杜詩黄羊飲不羶¶
蘆酒還多醉何子元曰謂之瑣力麻酒¶
百末當是百味　漢景星歌曰百末旨酒布蘭生師古¶
曰百艸蕐之末龍城録曰太宗賜魏徵詩&KR1641;渌稱蘭生¶
翠濤過玉薤玉薤隋煬帝酒名醽渌翠濤皆魏左相酒¶
名蘭生乃漢武之百味旨酒也駱賓王用百味將愛百¶
<pb:KR3j0066_WYG_039-6b>¶
末新邪漢時酒名如拾遺記之洪梁大招注之楚瀝巵¶
言未載若西涼蒲萄蒼梧竹葉秦時之二箬與曲阿宜¶
城郫筒西市睦郎官清等多以地名洞𡨕之瑤琨酒安¶
期之𤣥碧酒王母飲帝以金液壽光之酒穆王薦琬琰¶
之膏以為酒則造名耳汶人竇苹酒譜(説郛刻為竇革/或作平按字子)¶
(野則/是苹)稱唐名酒有瓊花露薔薇露玉窟春石煉春燒春¶
金陵春洞庭春蓬莱春錦波春又如裴晉公魚兒酒武¶
宗起望仙臺薦無憂酒宋名酒有向恭伯玉井秋香薌¶
<pb:KR3j0066_WYG_039-7a>¶
林秋露段子新嬌黄范才元蕚緑香易毅夫瓮中雲胡¶
長文銀光范至能雲露楊萬里桂子香冷冽香無功載¶
周弁翁秋玉永叔氷壺春東坡稱雪釀陸友仁稱瀑釀¶
今稱南茶北酒京師薏内易滄淶水皆醇玅刀酒則太¶
甘羊膏醍醐則濃青州從事桑落猶存古名紹興豆酒¶
青金蕐麻姑紅髙郵蒿酒苦蘇州蔣家三白蕪隂水楊¶
充之而蘇人但飲老酒江北楚中皆有數十秊臘酒但¶
以地名不必讓此¶
<pb:KR3j0066_WYG_039-7b>¶
麯&KR2592;酒母　&KR2592;魚列切周禮媒氏注今齊人名麴&KR2592;曰¶
媒漢書注孟康曰媒酒教小顔亦引齊人以麴餅為媒¶
書曰爾惟麴蘖蘖即&KR2592;也李陵傳媒蘖其短字本作酶¶
正謂釀成禍隙也釋名麯朽也今北方呼酒麴為丘上¶
聲説文䴭胙哉切□空谷切䴳户八切俱訓餅□也蘖¶
牙米也□即麴俗作麯金文宗天厯元秊額外課十八¶
曰酵泰和四秊定糟酵錢酵即孟康之教糟鄭司農作¶
莤齊民要術曰女麴小麴也今人以朽塊為大麴麴丸¶
<pb:KR3j0066_WYG_039-8a>¶
為小麴釋名一作杇轉注略收麴丘上聲鬱鬱使衣生¶
杇敗也則以杇為朽字細論丘上聲即曲音之轉猶鞠¶
之為毬丘之與區也米友石家以麵造麴不用馬蓼等¶
藥釀酒極醇¶
□&KR0008;止酒之程也　□奇之切&KR0008;已俱切説文稽&KR0008;止¶
也一曰木名通釋云□&KR0008;者詘曲不伸之意字書曰曲¶
枝果也枳椇枝上作房似珊瑚核在其端曰木蜜其木¶
近酒能薄酒味葢象枳椇之詘曲為酒經程寓止酒之¶
<pb:KR3j0066_WYG_039-8b>¶
義殷俎亦似椇故急就曰稽檠程檠乃&KR0008;之訛耳韓詩¶
所傳齊桓置酒令大夫後者飲一經程管仲後當飲一¶
經程飲其半而棄其半趙徳麟曰陶器有酒經晉安郡¶
人嚮酒云一經二經至五乃五缾也修酌注齊人命浩¶
酒曰滌如今號酒也¶
厭□通作饜&KR0008;周之飫歌謂立飲也　國語衛彪傒曰¶
武王克殷作厭□名之曰支曰天之所支不可壞(音/回)也¶
其所壞亦不可支也夫禮之立成者為飫少曲與焉韋¶
<pb:KR3j0066_WYG_039-9a>¶
昭曰立行禮不坐也立曰飫坐曰宴今人因取觶之儀¶
號曰立飲説文引詩作飲酒之&KR0008;或作饇秗通作淤後¶
漢書廣成頌曰淤賜犒功注與飫同書序虞書有藁飫¶
篇説文□一作□厭□也通作饜&KR0008;¶
大飲為上頓　宋明帝文章志曰王忱嗜酒醉經日自¶
號上頓世諺以大飲為上頓起自忱也又置食之所曰¶
頓見鄉語條隋置驛宫艸頓徐度卻掃編曰宋行大禮¶
猶準唐故事置五使有橋道頓遞使則京尹為之惟頓¶
<pb:KR3j0066_WYG_039-9b>¶
遞司例造酒分餉¶
步爵猶行酒也　大傳曰禨者醮者有折俎不坐未步¶
爵不嘗羞注步行也無算爵之禮行爵之後乃得嘗羞¶
儀禮曰騰羞乃入又之庶羞也禨音暨沐而飲酒也儀¶
禮崇酒充酒也智按禨字同嘰史大人賦嘰瓊蕐注嘰¶
小食也即吃之平¶
茶飲之妙古不如今　元美曰建州之北苑先春龍焙¶
洪州之西山白露鶴嶺穆州之鳩阬東川之獸目綿州¶
<pb:KR3j0066_WYG_039-10a>¶
之松嶺福州之柏巖雅州之露芽南康之雲居婺州之¶
舉岩碧乳宣城之陽坡横紋饒池之&KR0726;芝福合禄合蓮¶
合慶合蜀州之雀舌鳥觜片甲蟬翼潭州之獨行靈&KR0034;¶
彭州之&KR0726;崖石蒼臨江之玉津袁州之金片緑英龍安¶
之騎火涪州之賓化建安之青鳳髓岳州之黄翎毛建¶
安之石巖臼岳陽之金膏冷此唐宋時産茶地及名也¶
曰唐茶不重建以建未有竒産也至南唐初造硏膏繼¶
造蠟面又佳者號京挺宋初置龍鳯模號石乳又有的¶
<pb:KR3j0066_WYG_039-10b>¶
乳白乳而蠟面始下矣丁晉公進龍鳳團至蔡君謨又¶
進小龍團神宗時復製密雲龍即東坡供佳客者哲宗¶
改為瑞雲翔龍則益精而小龍團下矣徽宗品茶以白¶
茶第一又制三色細芽而瑞雲翔龍下矣宣和庚子漕¶
臣鄭可聞始創為銀絲氷芽葢將已檢熟芽再剔去祗¶
取其心一縷用清泉漬之光瑩如銀絲方寸新胯小龍¶
蜿蜒其上號龍團勝雪去龍腦諸香詳趙長白茶史宋¶
黄儒茶品要録曰精者曰鬭曰亞鬭西溪叢話曰建茶¶
<pb:KR3j0066_WYG_039-11a>¶
嫩者曰烏帶曰白合有十綱以前後分之郭相奎引學¶
林新編曰茶佳者造於社前其次火前謂寒食前其下¶
則雨前穀雨前也齊已詩曰髙人愛惜藏巖裡白甀封¶
題寄火前已亦未知社前佳也今人製茶精不在嫩故¶
不貴社前火前耳元美又言虎丘天池髙于&KR0008;而六安¶
龍井下矣宜興老庿後之&KR0008;片豈非第一乎六安貢尖¶
多致者不一二掬更能養人而又香白若松蘿則動火¶
矣蜀之蒙頂建之的乳已不必問又況竊山東之石苔¶
<pb:KR3j0066_WYG_039-11b>¶
而元美無功猶信以為茶邪¶
不托餠也薄夜薄餠也起溲今之蒸酥也　方言餠謂¶
之飥齊民要術青䴹麥麵堪作飯及餠飥五代史李茂¶
真傳朕與宫人一日食粥一日食不托不托當時語也¶
後加䬪飥又作餺飥王闢之澠水燕談曰筵饌以䬪飥¶
在水飯前近蒲左丞相坐先食之曰世謂䬪飥為頭食¶
范堯夫謫居永州以書寄人曰此中羊麵無異北方毎¶
日餐餺飥不知身之在逺束晳言春饅頭夏薄托秋起¶
<pb:KR3j0066_WYG_039-12a>¶
溲冬湯䬽起溲即今發酵入油糖之酥也湯䬽以湯沃¶
之襍俎作薄衍陰復春又作薄持歸田録作薄持疑即¶
今煎夾子陳無功所載一作薄扞荀氏四時列饌傳夏¶
祀以薄夜代饅頭夾子者殆今之合餠乎六朝又呼餠¶
為䬳南史郭原平感文帝文帝崩月食麥䬳一枚齊衡¶
陽王鈞生母病不肯食五色䬳林洪引崔元亮方作地¶
黄䬪飩則不飥之訛也¶
冰糖糖霜之凝者繭糖窠絲糖也　見齊民要術煎甘¶
<pb:KR3j0066_WYG_039-12b>¶
蔗成糖霜凝為冰糖窠絲糖今内府有之後漢顯宗紀¶
有猊糖獅子乳糖也乳糖今曰吹糖王灼有糖霜譜遂¶
寧有糖冰¶
牢九乃牢丸也　段成式食品有籠上牢丸湯中牢丸¶
元美曰即子瞻誤以為牢九者也東坡惠州詩豈惟牢¶
九薦古味要使真然晉已誤用之束晳賦終嵗飽食惟¶
牢九乎注牢九饅頭類永叔歸田録亦疑之今陰氏韻¶
書收此事入九字下皆相沿未考智按所謂籠上牢丸¶
<pb:KR3j0066_WYG_039-13a>¶
乃饅頭扁食之類湯中牢丸乃今元宵湯丸或水餃餌¶
之類説文鬻粉餠也即餌後謂之粉角北人讀角如矯¶
遂作餃餌¶
粔籹膏環安乾饆饠餦餭環餅粺&KR2484;&KR2193;&KR1979;&KR2571;&KR0008;皆寒具¶
粣子也　桓譚新論曰孔子匹夫莫不祭之下及酒脯¶
寒具致敬而去楚辭粔籹注吳謂之膏環亦曰寒具通¶
俗文曰寒具謂之餲一曰安乾盧湛祭法曰四時祠皆¶
用安乾粔籹之倫干寳周禮注祭用&KR2193;&KR1979;(音連/蔞)晉呼為¶
<pb:KR3j0066_WYG_039-13b>¶
環餠晉時客食寒具汚桓𤣥衣𤣥自是不設&KR2571;&KR0008;劉禹¶
錫佳話以寒具為捻頭通鑑有茗粣一省曰粣(色則/反)粽¶
也南史虞悰作扁米粣即今饊子一曰寒具一曰粔籹¶
一曰饆饠升菴以饆饠為波波磨磨粔籹則紐形者饆¶
饠有餡者餦餭則粉和餳者古所謂餈餌也此皆可充¶
乾物若京飩糯糍則必濡濕而熱食者南粤志閩中十¶
月一日作糯糍或京飩以祀祖告冬楚是日亦裹京飩¶
充節物嵗時記是日黍臛荆楚十月一日食燋糟或作¶
<pb:KR3j0066_WYG_039-14a>¶
燋糖糯糍今擣糍成餠者也京飩今之渾飩亦曰餃餌¶
時珍以捻頭環餅寒具粺&KR2484;為一物寒具一曰巨勝奴¶
郎瑛注繁祈雨引祭之以露毋&KR1246;注云禮有&KR1246;食乃飴¶
米□也黄朝瑛曰資暇集云蕃中畢氏羅氏好□此味¶
因謂之畢羅後人加食為饆饠又元和中有姦僧鑒虛¶
以羊之六府特造一味時號之曰鑒虛又加食為&KR0008;&KR0008;¶
然則糊餅謂之糊可知矣玉篇䭅(音/胡)餅也諧聲别畫耳¶
柯古曰格糈粰&KR2484;饊也䭞䭣&KR3000;&KR0008;䬧餌也賓退録以糈¶
<pb:KR3j0066_WYG_039-14b>¶
專為神供見山海經粣即饊字禮記餈即糍¶
糊皴餅上之紋也糊餅蒸餅也　老學菴筆記楊朴詩¶
數個糊皴徹骨乾一壺村醪膠牙酸南楚新聞亦云一¶
楪羶根數十皴盤中猶自有紅麟紅麟當作紅綾葢唐¶
進士有紅綾餅餤市中餅或作豚耳狗舌之形見束晳¶
賦所謂安乾也顧遯園載南唐烈祖受禪有鷺鷥餤駞¶
蹄餤瓏璁餤子母饅䬦即饅頭餤非毛詩之餤葢與餡¶
通歐公所笑酸䭑為餕餡者燕翼貽謀錄言仁宗誕日¶
<pb:KR3j0066_WYG_039-15a>¶
賜包子即饅頭¶
逰水委綖即水引也今之切麵也　𢎞君舉食檄云催¶
厨人作茶餅剛輭中適然後引水傅𤣥七謨曰蕤賓之¶
時麵忽遊水而清引進飛羽之薄衍即束晳所云弱似¶
春綿皆謂今之切麵也六朝人常言水引餅齊書太祖¶
好水引餅何戢令婦自執事設上即水麵也程大昌載¶
毛植之為蝴蝶麵今山陜有此語¶
餫飩本渾沌之轉鶻突亦混沌之轉　程大昌言餛飩¶
<pb:KR3j0066_WYG_039-15b>¶
出于渾氏屯氏智按乃混沌之轉食物志言蘇家餛飩¶
可以瀹茗鼠璞戴埴何疑其食邊邪煑切麵過冷水重¶
作湯下之言其清也近時又名鶻突釋稗曰鶻者渾之¶
入突者暾之入夢蕐録有餶飿菜指南引名物考有骨¶
董羮燒樹根為榾柮升菴作□濁凡渾沌餛飩糊塗鶻¶
突榾柮皆聲轉¶
蜀有竹蜜石崖有白蜜高昌國有刺蜜　梁四公子紀¶
高昌國貢蜜杰(音曷按是/沈約所造)公曰刺蜜是鹽城所産非南¶
<pb:KR3j0066_WYG_039-16a>¶
平城者竹蜜于竹上結窠者今火州産羊刺刺上生蜜¶
揚州人避楊行密名故呼蜜為蜂糖劉夢得以蜜名甘¶
少府郭璞注方言黑蜂穿竹木作孔亦有蜜者或呼笛¶
師蜜藏器曰方言竹蜂留師誤也本艸遂列留師蜜¶
看食飣坐也角子小粽也錮子粘果油燋物膸餅䭔饠¶
也　老學菴筆記曰淳熙間集英殿宴金國人使九盞¶
第一肉鹹豉第二爆肉雙下角子第三蓮花油餅骨頭¶
第四白肉糊餅第五羣&KR0726;炙大平畢羅第六假圓魚第¶
<pb:KR3j0066_WYG_039-16b>¶
七柰花索粉第八假沙魚第九水飰鹹䜴旋鮓瓜薑看¶
食棗䭅子膸餅白胡餅環餅智按蜀人以蒸餅為䭔(音/堆)¶
雲溪友議曰李日新題仙娥驛詩曰商山食店大悠悠¶
陳黯䭔饠古䭃頭更有鬲中牛肉炙尚盤數臠紫光毬¶
䭃頭即捻頭也看食今人列圍卓上者古稱釘坐謂釘¶
而不食者唐劉逺人目為釘坐棃宋祁益部方物圖云¶
海紅豆蜀人用為果釘嵇含曰人面子仁南海用為飣¶
餖¶
<pb:KR3j0066_WYG_039-17a>¶
牙盤看食盤也看卓一名香藥卓　唐少府監御饌器¶
用九飣食以牙盤九枚裝食亦謂之看食演繁露曰據¶
此即是以牙飾盤矣此説拘甚或曰牙盤謂其色白也¶
一曰看食飣坐如今粘果高卓牙列在前謂之牙盤隋¶
唐皆以牙盤進食高似孫言奉祀攢陵得牙盤食有薄¶
餌甘脆食經言五色小餅盛盒累積曰鬭飣今曰春盛¶
是也因作餖飣鼠璞曰香藥卓乃看卓也坡公與章質¶
夫帖云公會用香藥卓皆珍物為番商坐賈之苦今公¶
<pb:KR3j0066_WYG_039-17b>¶
宴以香藥别卓為盛禮私家亦用之¶
寛焦今之薄脆　真珠船曰今三原市賣餅有曰側厚¶
按東京夢蕐録糊餅店賣寛焦側厚乃知其稱有自即¶
武林舊事所謂寛薄脆者今但名薄脆髙似孫以安乾¶
即薄脆一名甘脆范注祠制曰孟夏祭有甘脆¶
䴹&KR0008;&KR0008;&KR3204;䵃麧皆麥屑也　皇甫謐曰況臣糠䵃糅之¶
雕胡䵃音鑛麥之麩殻也安慶緒淘牆䴬䴬麥殻破碎¶
者也要術云䴹(音/果)者&KR0008;(音/涓)也唐將作寺丞以課麩&KR0008;遲¶
<pb:KR3j0066_WYG_039-18a>¶
晚類篇曰麥莖也唐韻作䅌&KR0008;䵀(音滴/瑣)麥覈屑也見説¶
文漢書食糠麧(音/紇)注今京師謂粗屑為麧頭陳平𫝊食¶
糠覈杜詩黎民糠麧窄韓詩士不厭糠籺籺覈即麧也¶
亦作&KR0008;通作紇¶
甘麮煑麥為甘粥也　小顔曰麮之言齲也齲爛也一¶
曰麮者糗也糗亦作&KR0008;今人通以麨(音/炒)米麥為之麮甘¶
麮(丘/舉)以蜜和糗味甘也孫愐曰麮麥粥汁也麨亦作&KR0008;¶
荀子曰夏日則與之瓜麮¶
<pb:KR3j0066_WYG_039-18b>¶
&KR0673;&KR1464;言其膏&KR1464;也　周禮玉人注瓚讀為&KR0673;&KR1464;(作旦/反)之¶
&KR1464;疏云醢人有&KR0673;食漢時有膏&KR1464;按&KR0673;即饘字粥也釋¶
名曰粥粥然也一曰糜周謂之饘宋謂之糊説文以糊¶
為奇食而以鬻為饘粥之糊説文又有饡以羮澆食也¶
以作旦之音則&KR1464;當是饡今人以食物濡湯汁或醬醋¶
曰饡周禮四飲注漿今之酨漿也酏今之粥疏酨(昨再/切)¶
言載米汁漢時名為酨漿内則有黍酏酏飲粥之清也¶
涼州異物志高昌以粥為羅闍¶
<pb:KR3j0066_WYG_039-19a>¶
古人多麥飯故説文著其方言曰䬯曰餥曰䭡䭓曰飵¶
皆相謁食麥之名也　説文䬯(奴亷/切)餥(非尾/切)飵(在各/切)䭡¶
(焉囷/切)䭓(五困/切)不知于食麥飯一事而各記其方言何詳¶
也葢古多北人北人食米飯者少耳今山陜之民有終¶
身不識大米飯者飯作餅飰¶
熬煑之麥曰逢　朝事之籩其實麷蕡注熬麥也河間¶
以北煑穜麥賣之名曰逢賈公彦引漢法證麷是熬煮¶
之麥¶
<pb:KR3j0066_WYG_039-19b>¶
侊飯盛饌也　國語侊(音/肱)飯不及壺餐又作觥飯觥本¶
作觵周禮閭胥比觵是也其狀觵觵然今猶得古玉觥¶
者葢觶類是也觥飯葢行觴而後飯也今吳下猶然中¶
原韻讀觥如公¶
青䭀飯烏飯也　今釋家四月八作或以烏桕或以楓¶
一曰青精飯綱目作□飯乃䭀訛也智謂因青精而造¶
耳吳曾曰神仙王褒傳太極真人以太極青精飯方授¶
之褒鍊服五秊色如少女杜詩惜無青精飯使我顔色¶
<pb:KR3j0066_WYG_039-20a>¶
好是也青精用南天燭葉染之所謂烏飯樹也林洪以¶
南燭即旱蓮草誤矣沈括云今人家所種之天竹有紅¶
子者智按不然登真隠訣&KR0008;飯方始創䭀字¶
雲子飯言其白也　漢武内傳煉丹以赤者為風實白¶
者為雲子杜詩飯抄雲子白宋許顗彦周詩話曰雲子¶
雨也言如雨㸃耳出荀子雲篇智按荀子賦篇託地而¶
逰宇友風而子雨可以餖飣解雲子乎葛洪丹經用雲¶
子碎雲母也今蜀中有碎礫狀如米粒圓白雲子石也¶
<pb:KR3j0066_WYG_039-20b>¶
可證稱雲子者方言耳杜偶用之¶
紅白相雜曰桃花米　崔祖思稱宋武帝節儉有五盞¶
盤桃花米飯問奇廣曰紅白雜也智按是遲芒稻其米¶
赤號桃花米或曰赤米早稻名鬼見愁¶
後飯者先服藥也　岐伯曰病名酒風治之以澤㵼术¶
各三五分糜銜五分合以三指撮為後飯注曰先服藥¶
而從容飯也¶
温淘滲溲麵也　溲麵説文从泔也或作溞即古所謂¶
<pb:KR3j0066_WYG_039-21a>¶
&KR0949;也今南京皆以温麵為温淘東坡志林曰南都撥心¶
麵作槐芽温淘糝是也¶
輕髙麵發酵起麵也　蕭子顯齊書曰永明九秊正月¶
詔大廟四時祭薦宣皇帝起麵餅注曰今發酵也智按¶
韋巨源食單有婆羅門輕髙麵正籠蒸饅頭發酵浮起¶
者也賈公彦解&KR0755;食為起膠餅即此遼元志有酵課按¶
齊民要術奇字有酵餢&KR2754;糭䊦&KR0008;籷□漤元美亦抄之¶
幷云無音其别條乃云餢&KR2754;起麵也陳懋仁曰海篇作¶
<pb:KR3j0066_WYG_039-21b>¶
倍偷餅也元美書多令客纂集得毋誤見上文之酵起¶
麵也而遂以下文之餢&KR2754;合之乎以義論之賈氏甞以¶
酻饇為泡起而轉其字為餢&KR2754;葢亦發酵之類是也¶
裹精菜餗蒸也　醢人&KR0755;食糝食賈公彦曰以酒&KR0755;為¶
餅若今起膠餅鄭司農曰糝食菜餗蒸疏曰若今之煑¶
菜謂之蒸菜涪翁雜説曰起膠餅今之炊餅蒸菜葢今¶
裹鯖智按新安與江左皆作蒸菜起膠即起麵膠即酵¶
也裹鯖葢麵煎鱠也唐元澹謂狄仁傑曰脯脂膎胰參¶
<pb:KR3j0066_WYG_039-22a>¶
术芝桂膎胰謂以菜炒肉襍膓胰之類也膎一作鮭注¶
東人謂之鮭菜京山以鮭菜即蝦菜¶
肺䐣肉蒸菜也　盧湛祭注曰四時祭皆用肺䐣(音/損)切¶
熱肉于血中和也釋名肺䐣贊也全米糝之如膏饡也¶
即今蒸菜¶
和菜謂之冒　七發肥狗之和冒以山膚注即七啟𤣥¶
熊青膚之膚隋志山膚水豢襍俎載伊尹干湯言具三¶
羣之蟲又云五味三材九沸九變三臡七葅具酸楚酪¶
<pb:KR3j0066_WYG_039-22b>¶
楚苗挫槽山膚大苦或曰山膚石耳之類爾雅蘦大苦¶
或曰荼也¶
鬱養彊孰冬生茹也　貢禹傳言藴火所生鬱養彊熟¶
諸菜安帝永初六秊詔凡供薦新味鬱養彊孰多非其¶
節史照改彊上聲為去蜀音也今北京元旦獻牡丹花¶
一切瓜豆皆孰正地炕蓄火逼成冬生之菜¶
芥荃芥脃也　説文䵵一曰短黑讀若以芥為虀名曰¶
芥荃初刮切按荃訓芥脃也即今之芥辣脃俗作脆¶
<pb:KR3j0066_WYG_039-23a>¶
幽菽具染豆䜴也　説文謂䜴為配鹽幽菽者鹹䜴也¶
吕覽有具染注醬豆䜴也史㳺始言蕪荑鹽䜴史貨殖¶
言鹽䜴千答沒録言前隊大夫范仲公鹽䜴蒜果供一¶
籩善幽者不外醋鹽醬柯古曰醦醶䣳䤕醅也䴛&KR0008;&KR0008;¶
&KR3380;鹽也䤉&KR1997;䤅&KR0008;&KR1753;醬也此唐人字書所編醅謂酸酒¶
也¶
冥果蜜煎藏果也　三蒼曰靘冥果青色也冥果蜜煎¶
果也以銅青浸之加蜜而冥於缶中故曰冥果與幽菽¶
<pb:KR3j0066_WYG_039-23b>¶
同按古以冥為鼏猶幕之也故大招用&KR2597;勺長楊用&KR2696;¶
蠡鼏从鼎而葢之省作冥耳非冥漠意¶
祭青今之蜜青梅類也杏炙今之杏酪也　成式食品¶
有祭青杏炙即今之杏酪也陸翽鄴中記曰寒食三日¶
煮粳米及麥為酪搗杏仁煮粥玉燭寳典曰今人麥粥¶
研杏仁為酪今京師勛戚猶然¶
體薦言全蒸也折俎言半體房蒸也齊蒸言列饌也¶
烝亦作脀周語曰禘祀之事則有全烝王公立飫則有¶
<pb:KR3j0066_WYG_039-24a>¶
房蒸親戚冥饗則有肴蒸全蒸全體也房蒸半體也故¶
曰體薦肴蒸骨折也故曰折俎士會曰王享有體薦宴¶
有折俎公當享卿當宴即儀禮所謂脀體儀也馮嗣宗¶
曰有薦爓乃中古禮有薦熟乃近代禮宋以重席所設¶
為體薦折俎其代餉亦云折俎乃借義也大昌駁之謂¶
當音浙拘矣¶
膹膾肌䐞細切之&KR0796;也　肌膚也祭有膚鼎少牢饋食¶
禮雍人倫膚肉表皮裏曰䐞(而灼/切)山谷曰脆腝也膹(房/吻)¶
<pb:KR3j0066_WYG_039-24b>¶
(切/)粗切生肉也膾細切生肉也成式膾有萬鑿蟁足言¶
其細也説文膹&KR0796;也虞悰曰何曾食疏有黄頷&KR0796;康成¶
注膷臐膮今時&KR0796;(怱各/切)又作臛説文曰臛肉□也通鑑¶
起麵餅鴨&KR0796;禰衡在黄祖艨上會設黍臛衡先自飽食¶
不顧衆賓惟舉摶黍戲弄臛羮柯古曰膜膎&KR4108;脹膰肉¶
也&KR0008;䐞膜也臇&KR0008;䐣臛也宋楊伯嵒臆乗曰内則去其¶
皽注云皮肉上魄莫也正謂膜¶
膞胳腿肉也　饋食禮升羊豕肩臂臑(音/閙)膞(音/團)胳(音/各)葢¶
<pb:KR3j0066_WYG_039-25a>¶
髀下為膞猶前足之臂膞下為胳猶前足之臑也説文¶
曰膞(孫氏市沇切/劉氏音純)切肉也鄉飲士虞特牲皆作肫然注¶
則曰後脛骨二膞胳也葢注音猶未舛誤胳字饋食作¶
胳少牢禮作骼當以胳為正考工記旊人器中膞膞崇¶
四又方四寸鄭氏讀如輇既祔泥而轉其均凱膞其側¶
以擬度端其器也髙于此則垺(普回/切)不能相勝厚于此¶
則火氣不交因取式焉¶
&KR2042;室之肉燒肉也　周禮朝事之籩注鮑者於&KR2042;室中¶
<pb:KR3j0066_WYG_039-25b>¶
乾之出于江淮疏云&KR2042;室者&KR2042;土為室也説文&KR2042;以火¶
焙肉也本作&KR0034;集韻或作煏又作㷶陸務觀所記爆肉¶
即此少儀燔亦如之注燔燒肉也曲良翰能驢駿馳峰¶
炙即焙肉¶
汁謂之湆湆滓曰䏙湆凝曰定　公食大夫禮云賓三¶
飯以湆醬鄭云每飯歠湆以殽擩醬食正饌也湆肉汁¶
也亦曰定大羮之定言肉汁凝定也湆音泣博雅曰&KR0008;¶
謂之䏠造䏠竝造&KR0008;也集韻因作湆曰當從泣肉不當¶
<pb:KR3j0066_WYG_039-26a>¶
從水音因説文湆幽濕也徐鍇曰今人多言浥湆韻略¶
以湆為肉羮誤矣然則十三經監本之湆亦誤矣今章¶
黼韻學集成從之説文&KR0034;血醢也他感切禮記有&KR0034;醢¶
以牛乾脯梁□鹽酒也鉉曰䏙肉汁滓也智斷曰䏙即¶
湆之滓定乃湆之凝者湆葢汁之通稱¶
聶切曰䐑　内則皆聶而切之説文䐑(直涉/切)薄切肉也¶
集韻或作&KR3060;亦作&KR0008;¶
腯胲肥肉也　肥盛為腯腯方言曰&KR0008;腯也腯郭璞音¶
<pb:KR3j0066_WYG_039-26b>¶
腞左傳音突豚曰腯肥莊子曰臘者之腯胲腯亦音盾¶
今人但知元凱音突而不知彖遯楯三音之相因¶
血羮曰䘓今謂之□　説文䘓羊凝血也苦紺切徐曰¶
宋時大官作䘓削藕皮血不凝知藕散血然則䘓血羮¶
也今説文無徐語直翁必見别本凡夫直未見也智按¶
俗謂凝血皆曰□考説文□血也春秋傳士刲羊亦無¶
□也呼光切俗轉為去聲耳方言□兄也荆揚謂之□¶
桂林謂之&KR0008;注未詳智以古兄如荒石經母兄即無遑¶
<pb:KR3j0066_WYG_039-27a>¶
葢謂□乃□也&KR0008;音兮即血之聲¶
腹下肥曰腴　山谷曰燕人膾鯉方寸切其腴以啗所¶
貴此出天官籩人注證膴亦是腹腴子美詩云偏勸腹¶
腴貴秊少按説文螽醜螸垂腴也腹下肥也今人曰魚¶
肋廣川跋孔戣志言隋煬貢海錯鮸魚蝦子含肚膾蜜¶
擁劍桂蠧鯉腴動輒千品鯉腴專取鯉肋或&KR0008;之以獻¶
九成言江鄰幾襍志云丁正臣齎玉腴來館中沈休文¶
云福州人謂之佩羮即今魚脬是也成式言細飄鰾¶
<pb:KR3j0066_WYG_039-27b>¶
漢有稱羊豬戔者唐謂羊豬脂為&KR0008;　考工博以帴注¶
謂如俴淺之淺又為羊豬戔之戔疏曰俗以羊豬脂為¶
&KR0008;素干反故知漢唐有此語¶
烏翅乾脯也煦煅即腶脩也　庖人注士虞禮注皆曰¶
今凉州烏翅疏曰漢時乾脯似之如今閩中千里脯色¶
黝紫江楚醬脯色黑類也方言曰吳越曰煦煅乾慘也¶
禮注薄析曰脯棰而施薑桂曰腶脩左朐朐謂中屈也¶
天官庖人注腒乾雉䐹乾魚刑膴䐑肉大臠而腊人膴¶
<pb:KR3j0066_WYG_039-28a>¶
胖注則曰魚之反覆可謂無定解矣説文膴無骨腊也¶
揚雄説烏腊也周禮有膴判判即胖誤也腒字曰北方¶
謂烏腊曰腒傳曰堯如腊舜如腒智謂此言其乾瘠也¶
總不必分烏腊雉腒皆指乾肉腊以析言腒即中屈之¶
煦漢曰解肆見周禮乾肉注疏¶
言寒者凍肉之類也　鹽鐵論羊淹雞寒子建寒鼈七¶
啟寒龜升菴所謂今人改寒為搴者也其曰本韓雞為¶
韓國之法則迂矣嵗時記雞寒狗熱是其意也周禮六¶
<pb:KR3j0066_WYG_039-28b>¶
飲有凉注如今寒粥¶
膾大者曰軒細者曰㔅亦曰纖　南史趙鬼食鴨㔅諸¶
鬼盡著調㔅與調叶當音蕭細剉肉糅以薑桂也葢即¶
説文䐹䐹之䐹鄭𤣥誤解定為乾魚耳軒見内則雞纖¶
細擗其腊令纖兔亦如之見釋名今謂之雞䐫肉䐫魚¶
䐫筆乗曰特牲饋食佐食舉幹注牲肉長脇也可證幹¶
訛為軒又禮記考異軒或作胖¶
熱洛何烙腥食也　唐𤣥宗射生官射鮮鹿血煮其膓¶
<pb:KR3j0066_WYG_039-29a>¶
食之謂之熱洛何賜安禄山今塞外皆然南方猺獞亦¶
唤肉生雖炮炙之然猶有血謂之肉脆如廣東人食魚¶
生以為美¶
鮨即鮓魚鮓曰藏魚蟹醢曰蟹胥　爾雅鮨音耆乃鮓¶
字也説文鮓藏魚也周禮庖人注曰若荆州之鮓魚青¶
州之蟹胥説文胥蟹醢也襍俎有蟹&KR0008;¶
豆乳脂酥即豆腐也　物性志曰豆以為腐傳自淮南¶
王以豆為乳脂為酥唐宋本艸止有豆黄卷乃以生豆¶
<pb:KR3j0066_WYG_039-29b>¶
為芽蘖也宋時稱之按老學菴筆記仲殊長老上堂辭¶
衆自縊而舎利五色性嗜蜜豆腐麵觔牛乳皆蜜漬東¶
坡為作安州老人食蜜歌¶
食單食經好事者為之茶酒之書筆乗詳矣　何曾有¶
安平公食單韋僕射巨源有燒尾宴食單段丞相文昌¶
有食經五十卷號鄒平公食憲艸庖榜曰煉珍堂在途¶
曰行珍館虞悰有食方謝諷有食經各十卷孟蜀食典¶
一百卷酉陽泗水所載隨時自創耳筆乗曰癸未讀田¶
<pb:KR3j0066_WYG_039-30a>¶
子秇日札載宋大隠朱翼中北山酒經三卷乃知即翼¶
中作然又有李保續北山酒經三卷前此更有汝陽王¶
璡甘露經王績追焦革釀法為酒經又采儀狄杜康以¶
來善釀者為酒譜竇子野亦有酒譜酒録一卷胡節還¶
醉鄉小略五卷白酒方一卷食圖四時酒要一卷藏釀¶
方一卷劉炫酒孝經一卷貞元飲略三卷皇甫崧醉鄉¶
日月三卷陽曾龜令圃芝蘭集一卷小酒令一卷同塵¶
先生庭萱譜一卷近又有酒史三卷田汝成醉鄉律令¶
<pb:KR3j0066_WYG_039-30b>¶
一卷陸羽茶經三卷茶記三卷皎然茶訣三卷陸魯望¶
茶品一篇温庭筠採茶録三卷張又新煎茶水記一卷¶
蜀毛錫茶譜一卷丁謂北苑茶録三卷又北苑拾遺一¶
卷蔡宗顔茶山接對一卷又茶譜遺事一卷北苑煎法¶
一卷曾伉茶苑總録十四卷茶法易覽十卷蔡襄有進¶
茶録黄儒有品茶要録熊蕃有宣化北苑貢茶録熊客¶
有北苑别録田秇蘅有煮茶小品客坐贅語載近時茶¶
酒之名頗㚌¶
<pb:KR3j0066_WYG_039-31a>¶
　¶
　¶
　¶
　¶
　¶
　¶
　¶
　¶
<pb:KR3j0066_WYG_039-31b>¶
　¶
　¶
　¶
　¶
　¶
　¶
　¶
　通雅卷三十九¶
