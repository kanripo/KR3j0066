# -*- mode: mandoku-view; -*-
#+TITLE: 通雅
#+DATE: 2015-08-24 23:21:46.791609
#+PROPERTY: ID KR3j0066
#+PROPERTY: BASEEDITION WYG    
#+PROPERTY: JUAN 卷三十四
<pb:KR3j0066_WYG_034-1a>¶
欽定四庫全書¶
　通雅卷三十四　　　　　明　方以智　撰¶
　　器用(雜用/諸器)¶
笭䇸笭籝皆笭箵也　說文曰笭車笭也一曰笭籝博¶
雅曰笭䇸竹席也又曰車中筵劉氏曰舟中簀曰笭箵¶
(音/省)笭箵亦作笭箐智考笭箵小籠也又唐新語曰漁具¶
總曰笭箵元結傳載自釋語曰能帶笭箵全獨而保生¶
能學謷齖保宗而全家則箵與笭箐之音合要論之舟¶
<pb:KR3j0066_WYG_034-1b>¶
中篷箬之席為笭又呼笭箵或作籝䇸箐皆其聲相借¶
也漁具簔網亦近篷箬參差之狀故因而呼之¶
聚僂猶之卷婁也僂婁借言簍也　莊子死得于腞楯¶
之上聚僂之中注聚僂筐筥也無鬼篇䁔妹濡需卷婁¶
三者卷僂者舜也羊肉不慕蟻蟻慕羊肉舜有羶行百¶
姓悅之舊觧卷婁拘攣此理解耳仇池筆記以卷婁即¶
羊亦非葢盛羊肉之器也合聚僂筐筥之注觀之故知¶
是曲簍無疑¶
<pb:KR3j0066_WYG_034-2a>¶
籧篨今蘆席之類也　廣韻曰籧(彊魚/切)篨(直魚/切)蘆䕠也¶
籧篨織竹如席規以為囷以貯榖粟或以取魚擁腫不¶
能俯者似之故因以名其疾晉語曰籧篨不可使俯吳隠¶
之以籧篨為屏風可知竹簟薄曲之類概可通呼耳周¶
勃傳注韋薄為曲月令曰具曲植與竹&KR1130;有分然北方¶
水淀亦有織楷葦成簾以取魚者裴潛妻子織藜芘孫¶
愐藜芘荆籓也篅(音/專)&KR1447;(徒本/切)則竹簟專為粟用者說文¶
曰以判竹圜以盛榖淮南曰守其篅&KR1447;本作囤俗至今¶
<pb:KR3j0066_WYG_034-2b>¶
呼之¶
籫即算器也　史記鄭當時傳餽遺人不過算器食徐¶
廣曰算竹器漢書作具器食算从竹从具又作算笇(蘓/貫)¶
(切/)史記曰笇軍食永嘉引說文蜀本□□□竝古文律¶
厯志引書曰先其算命二百七十枚成六觚為一握升¶
菴引作□又引垂簾下為□子才曰古文固象縱横之¶
形也算加匡為匴儀禮士冠禮云各一匴(素管/切)注古文¶
為篹記曰食粥于盛不盥食于篹者盥康成曰竹筥也¶
<pb:KR3j0066_WYG_034-3a>¶
雕篹注籩屬或作簨陸氏本義作匴(息緩/切)說文籫竹器¶
也讀若纂孟堅借用論篹古之撰纂音亦通用小顏注¶
急就曰籫盛七箸之籠也¶
斗囘取水之筌也㝠筌笱也　見文選吳都賦注莊子¶
作筌一曰積柴取魚則罧也一曰魚笱斗囘葢唐人之¶
方言今則謂之兠籃或曰花籃程大昌言有倒鬚謂之¶
笱即筌也因有倒鬚故謂之回一曰㝠筌李善引笱横¶
溪為梁開缺而設笱¶
<pb:KR3j0066_WYG_034-3b>¶
筌蹄謂魚笱與兔蹄也後人合稱之遂以名籃　得&KR0693;¶
者忘蹄得魚者忘筌筌笱也有逆鬚蹄係蹄也戰國䇿¶
魏魀謂建信君曰人有置係蹄者而得虎虎沒環寸之¶
蹯而走兔蹄亦以機繩縻兔者也段公路北户録曰新¶
州作五色藤筌臺梁劉孝儀謝太子五色藤筌蹄一枚¶
按此乃借筌蹄之稱其實則織藤為籃也筌臺又筌蹄¶
之訛也廣人呼蹄為臺¶
扈業緯蕭也障魚曰槎頭障蟹曰蟹斷　莊子有緯蕭¶
<pb:KR3j0066_WYG_034-4a>¶
者取魚也吳都記曰江濵竹繩編之以取魚謂之扈業¶
陸龜蒙蟹志曰漁者緯蕭承其流而障之名曰蟹斷劉¶
宋張敬兒奉槎頭鯿與齊高帝杜詩漫寄槎頭縮項鯿¶
孫炎以養魚槮為槎頭槮謂之涔亦作罧非槎義也高¶
似孫引襄陽耆舊傳常禁人捕以槎斷水謂之槎頭鯿¶
智按斷水是也為禁人而斷水之槎則支¶
牆居薫籠也　即篝也篝一名笿笿音落楚辭秦篝齊¶
縷鄭綿絡注篝落也又籠也可薫衣方言陳楚宋衛謂¶
<pb:KR3j0066_WYG_034-4b>¶
之牆居注今薫籠桮落又曰豆筥葢又為盛桮器籠說¶
文篝笿也可薫衣史記篝火注以籠覆火也¶
合香曰調香曰襍馥曰練香　内則衿纓容臭正合諸¶
香也通典有襍馥合香也李賀詩練香薫宋鵲陶九成¶
以為合香此乃今之甜香香餅之類非容臭佩之者也¶
華嚴經曰粥香長者善調香¶
鏡籨鏡匣也　籨即奩也後漢明帝視太后鏡奩中物¶
和凝托名韓偓香奩體當从籨(力鹽/切)唐韻作匳注俗作¶
<pb:KR3j0066_WYG_034-5a>¶
□韻㑹或作&KR0034;&KR0034;南史江夏王鋒傳大發桓温女冢得¶
金巾箱織金&KR0824;為嚴器即籨器也¶
屈竹為器呼曰&KR0034;䇭　考老加竹或作栲栳言其屈也¶
即古之簝(洛早/切)受盛器也周官牛人共牛牲之互與其¶
盆簝盆受血簝受肉葢即笲筥之形如無柄之笊籬耳¶
俗作笊籬明皇為禄山作銀笊籬說文解䈰為飯筥受¶
五升秦謂筥曰䈰即斗筲之筲(孫氏音山樞/所交二切)一曰&KR1952;箄¶
今俗呼甑箄為&KR1952;箄笊籬即古之所謂䉛(於六/切)䉛炊之¶
<pb:KR3j0066_WYG_034-5b>¶
漉米箕也或謂之縮或謂之&KR0034;(音/叟)或謂之&KR0146;(音/還)江東呼¶
淅籖漢書音義烽如覆米䉛字林云漉米籔纂要曰淅¶
箕也古杜康作箕帚大率筥圓而筐方筴長笥也簍者¶
疏目之籠其孔樓樓然方言之籧則非盡指&KR1952;箄也如¶
筲籔簝皆謂其形似常借呼耳鄭注笲曰如今之莒&KR0034;¶
即&KR1952;字廣雅曰&KR3041;映&KR1930;也即筥唐孟棨本事詩載中宗¶
時囘波詞曰囘波爾時栲栳元志玉輅用栲栳輪葢五¶
臺山大尖是北臺栲栳山言形曲也¶
<pb:KR3j0066_WYG_034-6a>¶
极即笈　說文极驢上負也凡夫言懷素改作笈智按¶
李固負笈從師何至唐始有笈乎廣韻因此訓笈為書¶
箱¶
滿爰竹器言滿而易援也撲滿土器言滿然後撲也¶
說文曰篰滿爰也博雅曰滿爰篰也徐鍇曰滿爰簡牘¶
也或非之葢今虎林呼竹莊之類可以盛簡牘是細&KR1130;¶
箱簏也猶之撲滿為受錢之器亦曰銘其名不可觧耳¶
撲滿鄒長倩遺公孫𢎞者欲其聚而散也¶
<pb:KR3j0066_WYG_034-6b>¶
抒井□今之水兠也　說文□量物之器一曰抒井□¶
(烏袁/切)箋曰方言籃曰□武林謂之水兠¶
澡槃浴盆也浴盆最古見于王㑹　王㑹篇堂後赤㡩¶
浴盤在其中注禮曰杅謂玉藻之出杅也荀子曰杆圓¶
則水圓魏武上襍物疏有容五石銅澡盤述征記逍遥¶
宫澡盤面徑丈二異苑言銅澡盤鳴傅𤣥有澡盤銘南¶
史劉悛奉齊武帝澡鑵又造金浴瓫即盆字劉虬家藏¶
龜兹國澡灌一口¶
<pb:KR3j0066_WYG_034-7a>¶
剔齒纎刺齒也　蔡澤云刺齒肥緯略引陸雲與兄機¶
書有剔齒纖一枚以寄兄酉陽襍俎曰仙人鄭思逺騎¶
彪故人許隱齒痛鄭㧞彪鬚與之挿齒即愈今人曰剔¶
牙杖極重象尾能去火京師鬻柳杖¶
隱背曰養和　程大昌載李泌采異木蟠枝以隱背號¶
曰養和按松陵集皮日休以五物送魏不琢一曰烏龍¶
養和且曰有桐廬養和皮陸皆有詩葢今之靠背也宋¶
志輦中有靠背椅紹興作大安輦雕香龍椅靠背上飾¶
<pb:KR3j0066_WYG_034-7b>¶
水晶珠此云烏龍狀其蟠屈今亦有木根坐榻之類¶
條脫或作跳脫條達　吳曾曰唐盧氏雜說文宗問宰¶
臣條達是何物宰臣未對上曰真誥言安妃有金條脫¶
為臂飾即今釧也真誥蕚緑華贈羊權金玉條脫各一¶
枚余按周處風土記曰仲夏造百索繋臂又有條達等¶
織組雜物以相贈遺唐徐堅撰初學記引古詩繞腕雙¶
條達智按後漢繁欽定情篇云何以致契闊繞腕雙跳¶
脫南部新書載温岐卿言跳脫出南華真經令狐綯怒¶
<pb:KR3j0066_WYG_034-8a>¶
之詩話總龜曰南華無此事宋人誤記也胡元瑞言岐¶
卿即飛卿北夢瑣言跳作條非智曰此類之名皆以聲¶
呼何拘之有元美誤作跳盪葢在今日改其字則不可¶
服席即服匿　漢書於靬王賜蘇武服匿穹廬晉灼曰¶
東方界人呼小石甖曰服匿南史竟陵王子良得古器¶
小口方腹而底平以示陸澄澄曰此名服匿單于以賜¶
蘇武子良視其款識良然程泰之言南唐張僚使高麗¶
曰麗多銅器如斯羅刀斗又有温器名服席如鐺而底¶
<pb:KR3j0066_WYG_034-8b>¶
方高麗所謂服席即北方所謂服匿也阮霧靈言匾瓶¶
可縣身王元美服匿音避匿智謂許慎引易服牛作&KR0008;¶
牛人讀為備而以避音服耳¶
如意因於爪杖而談者以代麈尾　齊高祖賜隱士明¶
僧紹竹根如意梁武帝賜昭明太子木犀如意石季倫¶
王敦皆執鐵如意音義指歸云如意者古之爪杖也或¶
骨角竹木作人手指柄三尺許脊癢可搔如人之意清¶
談者執之鐵者兼藏禦侮¶
<pb:KR3j0066_WYG_034-9a>¶
屈戍即屈膝或作&KR1579;銊　李長吉宮娃歌屈膝金鋪鎖¶
阿甄陸友仁曰金鋪為門飾屈膝葢鉸錬上二乗者為¶
&KR1579;下三衡為銊李商隱詩銷香金屈戍張伯雨有一器¶
是香爐葢有鎖者屈戍乃受鎖之搭連卷口也金鋪是¶
門環鋪首今人定以屈膝作帳鈎非也凡鈎上之絡索¶
可名屈戍¶
瓶謂之罃備火長頸瓶也　韻㑹罃即罌集韻又作甖¶
甇備火之名亦見於隋唐葢兵五十人有火一火有長¶
<pb:KR3j0066_WYG_034-9b>¶
故稱火伴謂備一火伴之用也¶
甀缶小口罌也　甀篆作&KR1191;(池偽/切)缶盆盎一類耳缶即¶
盎也大腹而歛口盆則歛底而寛上缶字或作瓿(剖裒/二音)¶
瓿甊(洛口/切)小罌也說文甂也淮南子曰抱甀而汲列子¶
云狀若甔甀戰國䇿醯壺醬甀(音/硾)廣韻缶瓦器鉢也方¶
言闗西河汾大者謂之甀中者謂瓿甊闗東趙魏之郊¶
曰瓮或曰罌齊海岱謂之甔周洛韓鄭謂甀或謂罌缶¶
謂之瓿㼴小曰瓶罃甈謂之盎闗西或曰盆曰盎小者¶
<pb:KR3j0066_WYG_034-10a>¶
曰升甌爾雅缶注&KR0008;瓿謂之瓵瓵一作瓻(抽知/切)葢罃長¶
頸瓶也罃亦曰㼶總之在今俗為盆鉢瓶甕缸缸一作¶
瓨貨殖傳醯醬千瓨瓽大甕今俗曰&KR0008;曰埕獨甌之稱¶
異于古今謂茶鍾曰甌古則曰甂甌瓦杅大口而庳淮¶
南曰狗彘不擇甂甌此確指小甂盆非今之茶鍾也方¶
言亦作㼵子盧小甕說文曰□盧飯器小顏曰賣酒之¶
區曰盧即相如傳注纍土為盧也張子賢言東坡在儋¶
求一具理酒亦罌也¶
<pb:KR3j0066_WYG_034-10b>¶
甑盆之膻今之甑箄也　韓詩外傳舜甑盆無膻古史¶
考黃帝始作甑甑又呼為鉹(音/侈)白虎通曰王者德至山¶
陵丹甑見陶人為甗實一鬴厚半寸脣寸盆甑實二鬴¶
鬲實五觳注甗無底甑左傳齊賂晉以紀甗釋文玉甑¶
也宋太宗時長安民得甗其狀下為鼎三足上為方甑¶
中設銅箄可以開闔有鈎在其側勾中正識其文曰甗¶
也遂藏秘閣甑盆無膻正無底甑也今人曰甑杼或曰¶
飯杼箄膻猶身之膻中也淮南子弊箄甑瓾(音/黽)甑帶也¶
<pb:KR3j0066_WYG_034-11a>¶
朱子以箄為甑帶按帶在外而甑孔在底膻乃安于窐¶
者合溪以窐通窊王敬則以刀環塞窐(音/圭)孔甑空也三¶
省曰門旁有孔三角以窺外人智按圭竇窐孔言小也¶
不必三孔泥圭¶
盋盂鉢也　方朔傳注盂者今所謂盋(音/撥)盂也即今之¶
鉢盂也唐人以鉢為盋¶
&KR0034;盂堲周也　巵言曰舜作瓦棺土堲見古史史系天¶
監五年丹陽山南得瓦物高五尺圍四尺上銳下平如¶
<pb:KR3j0066_WYG_034-11b>¶
盒沈約云此&KR0034;盂也死則坐葬之檀弓夏后氏堲周是¶
也¶
屛風有疊扇可開闔曰連屛　賈公彥云屛風之名出¶
于漢世春秋後語云孟嘗君屛風後嘗有侍史記客語¶
則前已有屛風掌次設皇邸注邸後版也疏後版者為¶
大方版於坐後為斧文言屛風者據漢法况之曲禮當¶
依而立疏依狀如屛風覲禮鄭注云依如今綈素屛風¶
也東方朔淮南王有屛風賦鄭𢎞傳置雲母屛風升菴¶
<pb:KR3j0066_WYG_034-12a>¶
引此作雲岳屏風注即雲气山岳也今無此說不知何¶
見古今注孫亮作琉璃屏風魏志太祖平栁城以素屛¶
風素馮几賜毛玠魏徵傳帝以所上疏列為屛障唐刺¶
史姓名録于屛風太宗命冩列女傳于屛風世南暗疏¶
之李絳傳元和二年為學士憲宗命絳與崔羣錢徽韋¶
𢎞景白居易等捜次君臣成敗五十種為連屛張便坐¶
舊紀元和四年御製君臣事迹十四篇書于六扇屛風¶
是月出書屛以示宰臣李藩等表謝之紹興中作君臣¶
<pb:KR3j0066_WYG_034-12b>¶
事迹屛高宗命鄭諶書盤庚無逸詩之車攻篇孝經孝¶
治章列于左右嘗以諭輔臣乾道元年晚御選德殿御¶
座後有金漆大屛分畫諸道以黄簽標識軄位姓名上¶
指示洪适等曰朕新作此屛其背是華戎圖三年鄭聞¶
奏司馬光進五規簡當明白乞命翰墨之臣書為連屏¶
上從之智按連屏雖見於唐然南史王逺如屛風屈曲¶
從俗梁蕭子雲上飛白書屛風十二牒牒與疊同則已¶
非獨扇直體屏風矣七修類稾言古有硬屏無軟屏軟¶
<pb:KR3j0066_WYG_034-13a>¶
者圍屏也圍屏與洒金綵漆皆出于日本此仁□未考¶
古連屏屈曲之義肆說也¶
屛亦有呼削哺者　後漢方術楊由傳風吹削哺注曰¶
削哺屏障名顔氏家訓曰風吹削□為削札牘之□是¶
也然章懷太子集諸儒注後漢書亦必有依據當時之¶
諺應有以屏障呼削哺者黎美周曰哺與鋪通漢謡曰¶
城上烏尾畢逋唐人多用平鋪字畢逋平鋪之轉也唐¶
詩舞閣金鋪謂防風屛障也王志逺𤣥亭偶筆曰清防¶
<pb:KR3j0066_WYG_034-13b>¶
屏風名見顔延年詩¶
&KR3131;車送亡者之紙簍也　酉陽雜俎送亡者以黄卷蠟¶
錢兔毫弩機紙疏掛樹之屬又作&KR3131;車古簍也簍似屏¶
今京師有古簍方尺許厚二三寸似小屛麄楮為之粘¶
飾以銀箔送亡之資即此物歟按簍當似箱古人謂箱¶
為屏擋故亦以屛呼之法苑珠林云紙錢始于殷長史¶
唐王璵用之祠祭愛日齋叢抄引洪慶喜杜詩辨誣云¶
齊廢帝東昏好鬼神翦紙為錢朱文公謂與紙衣冠何¶
<pb:KR3j0066_WYG_034-14a>¶
别則𡨕襁亦芻靈也柯古又曰魂衣曰上天衣褮鬼衣¶
也桐人起虞卿明衣起左伯桃挽歌起紼謳¶
倚㔬之名見于唐宋　余記唐末小說有倚□字宋黄¶
朝英言椅木名棹與櫂通但當用倚㔬楊億談苑云咸¶
平景德中主家造檀香倚㔬俗以為椅子㔬子宋鹵簿¶
有金倚張九成見宗杲推倒㔬子元史大定七年肆赦¶
儀設鷄盤置金雞銜赦書于應天門外設㔬子閣門官¶
取赦書于㔬子讀同話録曰交椅謂之繩牀敵制也歐¶
<pb:KR3j0066_WYG_034-14b>¶
公不御¶
敧案斜搘之具也　陸雲言曹公物有攲案隋煬帝嚫¶
戒師有白檀搘頤一枚山谷䟦閻君校書圖有云搘頤¶
一酒榼果櫑十五一人右手執卷左手據搘頤是其類¶
也¶
榆欓以榆木為經函也　水經注穀水逕白馬寺東明¶
帝發使天竺寫致經像始以榆欓盛經朱謀瑋曰吳越¶
春秋嘗有甘蜜九欓文笥七枚之文欓與瓽通智按直¶
<pb:KR3j0066_WYG_034-15a>¶
翁引為丸欓以證越椒誤矣欓乃桶之轉聲齊民要術¶
云榆十五年後中為車轂及蒲萄&KR0034;知以榆木為&KR0034;逺¶
致蒲萄也瓽&KR0034;欓三字互通則榆欓乃以榆木為經函¶
耳¶
鹿盧兠鈴也　喪大記注以紼繞碑間之鹿盧今作轆¶
轤井上汲水名之一作&KR2688;轤一作樚轤子雲賦轠轤不¶
絶音雷盧即謂轆轤環轉也唐人以聯句為轆轤體亦¶
謂其轉也光武紀注烽燧有兠零今所謂零當&KR2263;轤也¶
<pb:KR3j0066_WYG_034-15b>¶
桔槔用轆轤船上桅檣之兠零謂之五兩有此則挂㠶¶
輕㨗古玉圖攷有鹿盧云佩環也古衣服令曰鹿盧玉¶
具劔今見其物葢方環上有轆轤銅轉紐耳¶
廁牏穢噐也　牏徒侯與俱二切說文曰築墻短版也¶
賈逵解周官楲虎子也智以楲與穢通窬行清受糞函¶
或作㢏與牏通史記石建取親中裙厠牏身自浣洒蘇¶
林曰行清也孟康曰行圊中受糞者東南人謂鑿木空¶
中如槽者為牏晉灼曰世謂反門小袖衫為侯牏乃别¶
<pb:KR3j0066_WYG_034-16a>¶
是一名侯鯖録言李廣射虎斷頭為枕鑄銅象之為溲¶
器曰虎子亦曰虎枕智以此為流傳之說然溲器為虎¶
子固方言也晉諺曰仕進不止執虎子謂為侍中親近¶
䙝器也莊子漆智伯之頭為飲器或以為䙝器刺客傳¶
飲器為虎子呂覽作溲杯嘗攷漢書傳有言以老上所¶
破月氐王頭為飲器者共飲血盟則飲器與虎子自二¶
物矣陳水南曰獸子者䙝器也或以銅為馬形便於騎¶
以溲也俗曰馬子葢沿于此然則古之受大小溲者或¶
<pb:KR3j0066_WYG_034-16b>¶
俱以虎子呼之¶
踏犂人耕也　淳化五年武允成獻踏犂一具不用牛¶
以人力運此亦趙過教以庸輓犂之遺也陳堯叟齎踏¶
犂往宋州景德二年内出式凡四五人力可比牛自尚¶
方造様唐王方翼傳為耦耕法張機鍵力省而見功多¶
今𤣥扈徐公以西法編為農書有機轉耒省力代牛詳¶
矣東坡志林曰湖北農夫用秧馬行泥中極便唐書囘¶
鶻部族黠戞斯傳云其人以竹馬行水上以版薦之以¶
<pb:KR3j0066_WYG_034-17a>¶
曲木支腋下一蹴輙百餘步意殆與秧馬同類雲南志¶
夷疇三人使二牛以一日為雙以二乏為己二巳為角¶
四角為雙說文㹃(非尾/切)兩壁耕也智謂當音排¶
鈐䥦鉤銍犂與鎌也　鈐(巨廉/切)䥦(時安/切)大犂也廣韻鈐¶
作鉆說文亦曰鈐䥦大犂玉篇作䥦鉤即鎌形如鉤亦¶
曰鍥(苦節/切)說文鍥鎌也龔遂傳注鉤鎌也方言刈鉤江¶
淮陳楚謂銘鍋闗西曰鉤鎌鍥今天下皆呼鉤鎌刈禾¶
短鎌曰銍(知栗/切)詩奄觀銍艾注銍穫也管子曰一農之¶
<pb:KR3j0066_WYG_034-17b>¶
事必有一銍一耨一銚小爾雅截穎謂之挃則今沅靖¶
苗中之法也用勒鐵一片刈穗成束而倉之¶
㭭杷平田疏田器也　無齒為㭭(博㧞/切)有齒為杷(蒲巴/切)¶
廣韻朳無齒杷也又作㭭方言杷宋魏謂之渠挐或謂¶
渠疏渠廣韻作㴃貢禹傳捽草杷土釋名曰齊魯四齒¶
杷為欋(音/劬)大𤣥進以欋疏唐謡曰欋椎侍御史盌脫校¶
書郎言其易也說文楎(户昆/切)六义犂也柫(敷勿/切)連枷也¶
&KR0008;(與辟/切)穜樓也一曰燒麥柃&KR0008;也㔴(與職/切)田器也箋引¶
<pb:KR3j0066_WYG_034-18a>¶
㔴其田□換易字不必¶
兹其鉏也　周禮薙氏春始生而萌之注萌之者以兹¶
其疏曰漢時兹其即今之鋤也國語曰耨兹其也孟子¶
作鎡基陰幼達作鎡錤釋名曰鉏助也即鋤謂鎡通作¶
葘非也考工察其葘注鄭司農云葘讀如雜厠之厠泰¶
山平原所樹立物為葘傳立裊棊以為葘瓠子歌捷石¶
葘謂臿石填土也莊子身如短葘一作&KR3046;木立死也葘¶
從草從田巛音災川壅也爾雅田一歲曰葘始反艸也¶
<pb:KR3j0066_WYG_034-18b>¶
水排炊火之車也排一作㰆&KR0008;&KR0008;　杜詩傳詩守南陽¶
造作水排鑄農器力少功多百姓便之注冶者為排以¶
炊炭今激水鼓之當作㰆大和二年内出水車様令京¶
兆造給此即水翻車也今西法水車尤巧魏志韓暨為¶
監冶謁者舊時冶作馬排每一就石用馬百疋更人排¶
又費功力暨乃因長流為水排利益三倍想即水碓水¶
磑之制杜預作人排南史韋孝寛以皮排吹之稗蒼韻¶
㑹作&KR0008;吹火韋囊也或作&KR0008;蜀䀋井用筒井法甚巧¶
<pb:KR3j0066_WYG_034-19a>¶
碓磑舂䃺也扇隤風箱車也　碓(音/對)以舂磑(五對/切)以䃺¶
亦謂之䃀(千對/切)見方言古者雝父作碓魯班作磑廣雅¶
碓&KR0008;碓也通俗文曰轓車杜預有連機碓孔融論水碓¶
之巧王戎有水磑李元紘傳權家傍渠立磑是也後魏¶
書曰崔亮在雍州讀杜預傳見其為八磨遂教民為碾¶
扇扇車也隤扇車之道也隤(音/頽)或作&KR0008;&KR0008;之言墜也俗¶
號風車或曰扇箱¶
艑艖淺船也䑦&KR1139;大艑也　唐劉崇龜傳乗艑艖亡去¶
<pb:KR3j0066_WYG_034-19b>¶
此即今之淺船也形扁故呼為扁子其在灘河中則曰¶
扁灘(上/聲)北堂書鈔云豫章城西有䑦&KR1139;州去度支前二¶
里是呂䝉作䑦&KR1139;大艑(即/匾)處水經注作谷鹿州箋云是¶
句轆廣雅䑦&KR1139;(音鉤/鹿)船也¶
最小曰艓小而深者曰□小而長者曰須慮長　艓(楚/結)¶
(切/)杜詩最能行貧窮取給行艓子通鑑隋時善安遣刺¶
客乗&KR1813;艓殺黃州總管周法明方言南楚呼□(音/卭)或作¶
舼禮韻之&KR1956;即□也今皖之太湖呼小而深者曰□艚¶
<pb:KR3j0066_WYG_034-20a>¶
訛為&KR1299;艚越絶書越人呼船為須慮長即鵃䑠也¶
俔謂之綄一曰五兩　劉平水曰船上候風羽楚謂之¶
五兩淮南子云俔之見風王維詩惡說南風五兩輕候¶
風者一曰相竿巵言古今注曰夏禹作伺&KR0034;相竿也□¶
誤合二字¶
牽謂之百丈亦謂之&KR1850;　增韻曰挽舟索一名百丈本¶
作掔長箋作縴今俗呼去聲按國䇿纒牽長則已讀去¶
聲矣南史朱超石傳沿河南牽百丈有漂度北岸者演¶
<pb:KR3j0066_WYG_034-20b>¶
繁露曰白樂天入峽詩苒蒻竹篾&KR1850;&KR1850;即百丈也¶
腰舟即中流之一壺也　鶡冠子中流失船一壺千金¶
壺與瓠同莊子瓠樽司馬彪曰樽若今所謂腰舟也前¶
人方言有腰舟之語¶
䑽即&KR0008;也大舫也外裝蒙者曰艟短深曰䑰長曰鵃䑠¶
哨船曰金翅歇艎本之餘皇因作艅艎皇言大也　大¶
船曰&KR0008;(託各/反)見隋紀夏侯明徹殺蘭鼓持勃首降囚安¶
都等置所坐䑽下即&KR0008;也孫愐曰兩槽大船也所用鵃¶
<pb:KR3j0066_WYG_034-21a>¶
&KR0008;鵃&KR0008;船長皃侯景召石頭津主張賔使引淮中䑡䑰¶
及海艟(舣音义䑰/音蒲故切)方言船短而深謂之䑰艟(尺庸/切)即艨¶
艟也樊毅謂袁憲曰京口采石各須銳兵并出金翅二¶
百船名也是哨船類劉晏為歇艎此本吳之餘皇又作¶
艅艎或作&KR0008;䑽取寛容平榻正艎屬王濬造連舫四出¶
門馳馬即䑽類也博雅艒(音/墨)䑿也隋志有龍州艒䑿梁¶
睿請伐陳文帝詔曰若命水龍終當相屈水龍謂戰艦¶
也楊圭永安造五牙之類¶
<pb:KR3j0066_WYG_034-21b>¶
獨鹿小罟也　樂苑有獨鹿篇獨鹿獨鹿水深泥濁荀¶
卿成相雜辭曰獨鹿棄之江注為網名王元美曰獨鹿¶
罜鹿也葢是罜䍡字罜當从艸土之□得聲訛為主字¶
若罣則音卦□音獨張位問奇集朱光家指南皆作䍡¶
罣音六獨則其誤更過于元美十倍矣¶
撩罟謂之樔　毛傳汕汕注樔也箋曰樔今之撩罟殆¶
獨鹿之類¶
覆車翻車網也　罦為覆車今擲倒技戲中有手足躍¶
<pb:KR3j0066_WYG_034-22a>¶
轉成輪者名曰翻車網至今稱之¶
窶籔竹器也　李石言窶籔引王叡云東方朔以為寄¶
生賣餅人結茅為絰以戴頭上狀如環楊惲傳鼠不容¶
穴銜窶籔東方朔注亦云戴于頭者廣韻窶籔四足几¶
葢筥簏套籃之類或有足或方或員皆是也所謂不容¶
穴者言銜竹器則不能入筥篾之類不論大小只狀其¶
瑯當樓樕耳寄生附木而枝葉扶疎窶籔口大而下小¶
今以賣餅絰言之亦指其瑯當樓&KR0554;耳今語摟捜亦云¶
<pb:KR3j0066_WYG_034-22b>¶
羅娑亦云摟羅窶籔正取摟搜之音¶
髹漆謂之西皮　因話録曰馬&KR3707;自黒而丹自丹而黄¶
五色相疊曰西皮以髹倣為之智按宋漆有犀毗即史¶
師比借稱其雜采也雲南棋礶香盤皆五色相疊是其¶
類矣陶九成曰胎骨曰捲素膠和嵌縫曰梢當(去/聲)然後¶
加三灰日久糙漆停久磨之始用黑光其漆加雞子青¶
日晒試𦂳慢多入觸藥乃成黑光既乾乃揩石磨出漆¶
纇揩石所謂雞肝石也鰻水煎桐油入丹粉無名異也¶
<pb:KR3j0066_WYG_034-23a>¶
格古要論曰元西塘揚匯有張成楊茂剔紅即雕漆也¶
次曰堆紅又元嘉興彭君實能作&KR2634;金漆器宋内府有¶
細螺即螺鈿也游宦紀聞言宣和六年李資德富轍上¶
螺鈿硯匣皮日休詩襄陽作髹器中有庫露真升菴曰¶
今呼書格曰庫露格即方言之鹿觡今謂鹿角顏注趙¶
后傳殿上髤(休澆/二音)漆今關東器再著漆謂之梢漆梢即¶
髤聲之轉闗西云黒髤盤朱髤盤桼从木下象形作漆¶
非永樂果園厰製最精大約剔紅填漆戧金倭漆螺鈿¶
<pb:KR3j0066_WYG_034-23b>¶
宋多金銀為素近以錫木為胎舊稱蔣製倭漆與潘鑄¶
倭銅正綂楊塤描漆隆慶方信川螺䖲黃平沙剔紅雲¶
南作者刀不藏鋒稜未磨也近徽吳漆絹胎鹿角灰磨¶
者螺鈿用金銀粒者皆佳¶
熐蠡一作□蠡謂瓢蠡䈿葢之類　子雲長楊賦燒□¶
蠡張晏曰乾酪母也此是臆說别無出處智按說文蠡¶
瓢也方言蠡或謂之瓢周禮瓢齎集韻一作盠□□从¶
&KR0034;儀禮有扃鼏謂幕鼎也董逌叔䜌鼎銘有□彞尊鼎¶
<pb:KR3j0066_WYG_034-24a>¶
說者謂以木横貫鼎而舉之謂□此解亦拙矣今作□¶
葢炊器膻盤或紐葢可舉者類韻略有□䈿畚帶也車¶
拘簍謂之䈿皆因□生義從㝠者省耳呂向曰各部聚¶
落燒之使盡此為得解何定以為酪毋乎¶
直植木曰椸横架曰桁立曰橛横曰桯庋謂之架閣平¶
架謂之禁　古樂府東門行曰還視桁(音杭/又去)上無縣衣¶
爾雅在□曰楎竿謂之椸則亦桁之類凡直植曰椸横¶
架曰桁曲禮楎椸之架明是今之衣架也在□者置之¶
<pb:KR3j0066_WYG_034-24b>¶
壁間或壁間縣一桁皆是也方言别作椸以為榻前几¶
非矣古架謂之閣&KR0869;閣也今人曰閣版或作鹿角架釘¶
在壁上架小者謂之禁架士昏禮注庋甒有禁因而承¶
尊者亦有架記曰大夫士棜(去/聲)禁鄭曰制如今大木轝¶
上有四周無足又曰如今方案橢長局足高三寸此與¶
余所解椀案略同但局足耳康成以棜為無足者非矣¶
厚盤之類也又曰橫者曰桯植者曰橛弱侯曰牀前横¶
木曰桯(音/汀)牀前几亦曰桯岳珂桯史取此晉朱雀桁乃¶
<pb:KR3j0066_WYG_034-25a>¶
航莊子桁楊乃夾脛刑具也皆借用¶
今之立饋古之閣也　補筆談曰大夫七十而有閣天¶
子之閣左□五右□五閣者版格以&KR0869;膳羞者正是今¶
之立饋今吳人謂立饋為厨者原起于此以其貯食物¶
也故謂之厨俗作橱立饋亦作立櫃閣格一聲相轉¶
筳篿或作挺專九姑課折艸卜也　楚辭曰索瓊茅以¶
筳篿(音廷/專)朱子曰筳小折竹也舊註楚人結草折竹以¶
卜曰篿說文筟筳也繀絲筦也筟車即紡車筳小管也¶
<pb:KR3j0066_WYG_034-25b>¶
詳見柅篗下莊子舉筳與楹一作筳智謂其舉小與大¶
耳東方朔曰以筳撞鐘言其小耳急就有槫榼椑榹槫¶
一作椯(音/遄)小巵說文作&KR0008;其形團槫與篿通竹木異耳¶
其實篿圜竹器也或曰并舉而言筳為直竹莖篿為團¶
竹格也六書故音篿為徒官切正與此合以竹片圍而¶
編成或以筥或以圏皆是也椑圓扁榼漢書美酒一椑¶
榹槃也後漢書方術傳序有逢占梃專須臾之術逢占¶
逢人所問而占之也注曰梃專即筳篿梃八股竹輟耕¶
<pb:KR3j0066_WYG_034-26a>¶
録言九姑𤣥女課折草一把以三除之不及者為卦論¶
其䜿横有太陽老君太吳洪石等九號楚辭注曰瓊茅¶
靈艸也楚人結草折竹以卜其此類乎說文專六寸簿¶
也箋云不可解智按後漢書單用梃專方言博局亦曰¶
夗專篿以叀加寸竹葢編竹為之¶
檷柅杘一物也　說文曰柅實如黎杘篗柄也檷絡絲¶
跌鄭夾漈曰□篗柄也陸氏曰讀若昵一曰柅止車木¶
易繋于金柅者以金為之㔬地為固孟子止或尼之其¶
<pb:KR3j0066_WYG_034-26b>¶
通義也絡絲跌因以為名温州至今云絡柅也列子墨¶
杘亦見方言杘即&KR0146;之省文耳墨音眉因其轉滑寓多¶
詐義小補引作墨屎誤矣檷柅實一字絲之筳即篗(王/縛)¶
(切/)柄合溪何疑焉說文收絲者也方言曰篗榬也亦作¶
蒦又作&KR0008;&KR0008;䈅今江南收絲似小攪車中有柄聽絲旋¶
其外而中軸自轉總曰絡子¶
凡楄而附于木曰柎　柎(甫無切/又去聲)闌足也傳曰楄(音/邊)柎¶
(趺附/二音)所以籍幹者楄卑眠切杜預曰棺中苓牀也考工¶
<pb:KR3j0066_WYG_034-27a>¶
弓人曰於梃臂中有柎焉故剽鄭曰側也又曰為弓方¶
其峻而高其柎又曰下柎之弓末應將興為柎而發必¶
動于閷鄭曰弓柎卑&KR3183;應弦則柎動少儀穎削授柎亦¶
謂木片也士冠禮曰素積白屨以魁柎之柎方于切魁¶
蜃蛤灰柎注也以木片附塗之令白也漢靈時師宜官¶
善楷甚矜其能每書輙削而焚其柎梁鵠乃益為版而¶
飲之候其醉而竊其柎此木柹也鐙錠之柎則趺也柹¶
篆作□芳吠切削木札也說文陳楚謂牘為□¶
<pb:KR3j0066_WYG_034-27b>¶
黏斗古之貯黏麴器也　趙希鵠言有古銅小提卣有¶
提梁索股有葢盛乃古之黏&KR1988;也黏謂糊也俗作黏硯¶
北雜志宋學士王㝢謝賜筆札記云有琴光螺甸匣貯¶
黏麴塗金方奩古文用蠟灸緘啓謂之蠟&KR1988;御覽載東¶
宮舊事曰漆貊灸大函一具¶
靉靆眼鏡也　洞天清録載靉靆老人不辨細書以此¶
掩目則明此出元人小說作靉靆出西域誤作&KR0008;耳方¶
輿勝略滿剌加國出靉靆今西洋有千里鏡磨玻瓈為¶
<pb:KR3j0066_WYG_034-28a>¶
之以長筒窺之可見數十里又製小者于扇角近視者¶
可使之逺¶
卜筊當為卜教或作盃珓　演繁露言盃珓用兩蚌殻¶
或以竹根义山襍纂曰殢神擲校是也各書無珓字荆¶
楚歲時記曰秋社擬教于神石林燕語高辛廟有竹桮¶
筊以一俯一仰為聖筊説文筊竹索也大昌作珓¶
細要今則子也　王符潛夫論有細腰青藤路史曰衽¶
形如今銀則子俗所云錠様也故文曰古者棺不用丁¶
<pb:KR3j0066_WYG_034-28b>¶
漢時呼為小腰即今天平法馬也衣箱合處曰衽棺與¶
葢合處亦曰衽先鑿木衽然後束之¶
唐以平脫帖白名器　唐鑑𤣥宗辛卯為禄山治第曰¶
彼眼大有帖白檀牀二銀平脫屏風酉陽雜俎又載金¶
平脫犀頭匙箸金銀平脱隔錕鈍盤平脫著足疊子銀¶
平脱破觚銀平脱食臺盤貴妃賜金脱裝具玉合按古¶
以平而凹起為脫如土室為甌脱如甌之脱也高宗時¶
欋椎盌脱之語謂如盌所脱之易也今以木為凹印以¶
<pb:KR3j0066_WYG_034-29a>¶
飴餅印之謂之脫言易成而滑脫也故手釧曰跳脫言¶
滑也此曰平脫有專言鑲托者非葢自是前人語帖白¶
謂緣飾帖邊之類¶
㧞髪謂之銸後作鑷　南齊書廢帝言太翁高祖曰為¶
人作曾祖而㧞白髮乎即擲鏡鑷按說文銸(涉葉/切)鉆也¶
玉篇銸(女輒/切)㧞髮也凡夫曰兼銸江北曰折鑷¶
枕杫者枕几也　方言曰俎几也西南蜀漢之郊曰杫¶
郭璞音賜智按後漢書鍾離意傳言藥菘嘗無被枕杫¶
<pb:KR3j0066_WYG_034-29b>¶
食糟糠自此賜餐及皁袍俎几葢陳食隋槃有足者如¶
盌案之案非慿玉几之几又况今日之香几書几乎杫¶
集韻亦作&KR0008;因古徙作延也¶
界尺曰隔筆簡　硏北雜志曰宋太祖以柏為界尺曰¶
隔筆簡王㝢謝賜筆札記有象尺殷芸小說庾后以牙¶
尺打帝頭可知古人衡方者為界尺取其塡壓也¶
飯槮挾提謂匙箸也　儀禮有司徹注挑謂之㰱二七¶
如飯槮又曰今人或謂箸為挾提¶
<pb:KR3j0066_WYG_034-30a>¶
黄屑細香也&KR0008;案龕案也搔勞□籮也　顧遯園考金¶
陵諸志載陳後主施瓦官智者禪師有闞寶樓&KR0008;案一¶
面小羊□麈尾一柄又宣口勅不許讓口又送扶月供¶
沈后致書送扶月供薫陸沉檀各十斤黃屑一斗隋煬¶
帝嚫戒師銅搔勞一口白檀支頤一枚南橊夾膝桃一¶
枚柹心筆格一枚鍮石莊柹心經格一具智按闞即嵌¶
&KR0008;即龕&KR0034;即鬛六朝之末隨意創字也扶月猶言依月¶
今云逐月送供是也黄屑香之細者開元十道志驩州¶
<pb:KR3j0066_WYG_034-30b>¶
貢黄屑嚫者釋家言嚫施也(音/襯)搔勞&KR0034;籮之聲也方言¶
曰縮曰□皆搔之轉也松陵集陸魯望以竹夾膝贈皮¶
襲美即急就所謂家也伏几也桃與挑同南橊即鬬斑¶
柟廮子木也柹心猶棗心也唐人曾用之朱子䟦蔡藻¶
筆試所製棗心様山谷言即奇&KR0037;心散㔬其檀心筆謂¶
瘦而白色也古柹即柿柿與棗聲相轉羊柿一名㮕&KR0037;¶
可證六典三式局&KR0037;心為地則是&KR0037;木之心¶
重鞇即重茵古作&KR0146;　東觀漢記蔡遵有病詔賜重茵¶
<pb:KR3j0066_WYG_034-31a>¶
韓詩外傳子夏謂公孫悁曰東至阿遭齊君重鞇而坐¶
吾君單鞇而坐我從十三行之後揄其鞇考吳敬甫魏¶
子才皆作&KR0146;字象形後加草革尉佗象牀錦茵霍禹加¶
綉茵慿¶
蒐白席地隔之類也　劉宋起居注元嘉中為御史中丞¶
奏風聞廣州刺史韋朗于州部作蒐白席三百二十領請¶
以事追陳喬生曰即畨舶地隔也茅蒐染紅故曰蒐白姚¶
以式從濠鏡得之一名嘉文席即拾遺記之蕖席也又言¶
<pb:KR3j0066_WYG_034-31b>¶
崑崙有葭紅色可編為席今是染色織作細方勝兩末有¶
櫺星或&KR0183;綏以防蟲蟻東宮舊事太子有獨坐龍鬚席崔¶
豹謂之虎䰅席即今肇慶金渡之細席也&KR0824;席則桃枝竹¶
席古人通稱席以藉以障則葦席也後世筵席本此¶
昔席細席皆謂平日之講席也　尸子引子夏曰侉于¶
五兵而辭不懾臨大事不忘昔席之言荀子曰臨患難¶
不忘細席之言注細席講論之席王吉所云廣厦細旃¶
也按御覽引此轉注畧因此以昔入霽韻音細然古人¶
<pb:KR3j0066_WYG_034-32a>¶
隨時造語其句偶同昔席或謂昔日講席之所言¶
安哉之器葢言&KR3553;也　太平御覽李尤有安哉之銘曰¶
安哉令名甘旨是盛埏埴之巧甄陶所成食彼美珍思¶
此鹿鳴則為飲食之器明矣智以古哉與裁載通說文¶
&KR3553;設飪也从丮从食才讀若載慎之曰見石鼓文考石¶
鼓&KR3553;&KR1214;&KR3553;北謂載西載北也又考華嶽丈作□古老子¶
作□師&KR2527;敦作□碧落文作□雲臺碑作□文有訛異¶
或作虛字用然證知說文有本證知哉載&KR3553;同音而安¶
<pb:KR3j0066_WYG_034-32b>¶
哉之為安&KR3553;近是矣黃方陰凌韻書皆未收安哉與仲¶
雍之孰哉上古未必如今日佻巧其用哉非才意必是¶
載意曰&KR3553;者正謂載熟食于器也吳世家注系本云吳¶
孰哉居籓籬宋衷曰孰哉仲雍字籓籬今吳之餘暨也¶
周禮饔人饔孰食也通作雝雍周語佐雝者嘗焉記雍¶
人注厨也則仲雍正取孰食之義為字而孰哉之為孰¶
□又何疑乎¶
□盨之□即㔶　說文曰□(古□/切)盨(相庾/切)負戴器也正¶
<pb:KR3j0066_WYG_034-33a>¶
作㔶小桮也說文葢以箱籠為桮落耳今人轉杠去聲¶
作槓韻㑹遺盨椑棺曰櫬小棺曰槥&KR1094;木為匵棺前曰¶
和牆曰樿傍　韻㑹說文櫬棺也引左傳士輿櫬按禮¶
杝椑棺椑也漢成紀給槥櫝葬埋師古曰小棺也韓安¶
國傳槥車相望服䖍音衛今作才芮切别作槥穢穗楊¶
王孫傳曰堯&KR1094;木為匵葛藟為緘下不亂泉上不泄殠¶
謂棺也周興藴匵古今則通用櫝匣藴藏之義文選弔¶
古冡文見棺前和水經注見胡公棺前和呂覽季歴葬¶
<pb:KR3j0066_WYG_034-33b>¶
渦山之尾栾水齧其墓見棺之前和是也葢謂横木為¶
桓桓和相轉詳見宮室門莊子曰七圍八圍貴人富商¶
之家求樿榜者斬之注樿音善司馬曰棺之全一邊者¶
謂之樿可為櫛公紹音展葢如今黃楊木類木細理者¶
難大七圍八圍不必此也或曰司馬言全一邊則當音¶
單矣智謂樿乃椑之訛檀弓為椑音僻按當讀如坯¶
　　器用(鹵簿/軄事)¶
鈒㦸即闟㦸犦矟刻犦于首也　史記秦趙良曰持矛¶
<pb:KR3j0066_WYG_034-34a>¶
而操闟㦸者㫄車而趨索隱曰亦作鈒史照音榻三省¶
非之當依唐韻音翕智謂古通二音說文鈒音蘇合切¶
細鏃金銀為文鈒㦸無掌有小横木鈒挿也本挿車㫄¶
小㦸也考工冶氏注戈今之句孑㦸或曰雞鳴曰擁頸¶
疏據漢法而言符似雞鳴或曰擁腫塞曲也方言㦸其¶
曲者謂之鉤孑鏝符漢書賜單于戲㦸十張敞晉東宮¶
舊事門各□楯雞鳴㦸十張此又一敞也平子東都賦¶
闟㦸轇轕薛綜曰四戟函車邊張協有手㦸銘皆是也¶
<pb:KR3j0066_WYG_034-34b>¶
□矟者大駕出金吾將軍執犦矟騎棒以黄金塗以扈¶
蹕開元禮儀鍠形如劔而三刄連柄共長三尺五寸虎¶
豹皮為袋其製起秦漢李□輦下記曰取爾雅□牛牴¶
觸百獸之象伏内有□矟庫刻□牛首于上宋八矟安¶
朝堂行禮以前導其夾大將軍者亦名衛司爆矟从矛¶
䂍字字書不載開寶禮作犦宋景文筆記云刻犎牛犎¶
即□也朱光家又作䂍槊今亦有之但用木飾凡鹵簿¶
儀刀儀鍠儀鋌皆木為之鍠鉞屬起秦漢唐用為儀仗¶
<pb:KR3j0066_WYG_034-35a>¶
□矟之□諸家解作擊聲此解殊失今人不擊也立春¶
矟□之舞則有擊聲耳¶
氅眊以羽飾于障也　氅(昌兩/切)眊(仍吏/切)廣韻專指鶖毛¶
其實凡羽皆氅也唐有六色氅孔雀鸚鵡雞毛等氅貶¶
損格禁朔眊孔雀白氅宋志氅緝鳥羽今為四角小葢¶
繡雲龍孔雀白鵝隋時鶴自㧞氅毛是也儀鋋有眊劉¶
裕遣白直隊主丁&KR0008;渡北岸事畢竪一白眊李叔明獻¶
孔雀眊今人大帽上係鶖翎即氅眊也爾雅注江東取¶
<pb:KR3j0066_WYG_034-35b>¶
白頭翅背上長翰毛以為睫&KR0008;名曰白露纕¶
擁扇大障扇也　百官皆有鹵簿在京亦有之王導辭¶
鼓葢王儉鳴笳列騶南朝御史中丞建康令皆有鹵簿¶
王僧孺傳遇中丞鹵簿又避中丞赤棒褚淵入朝腰扇¶
障日有士笑之顔籒正俗匡謬有擁扇正今行路所擁¶
者南史諸王鄣扇不得雉尾尤射曰報以承澤二又曰¶
賫以追捫繆襲注曰皆實扇名今京官不敢張葢用軄¶
事惟見任者四品以上開甘蔗棍五品以上前導安龍¶
<pb:KR3j0066_WYG_034-36a>¶
或交牀持障日扇而已即古所謂腰扇擁扇也四品以¶
上扇始帖片金五品京堂入朝掌扇帖金詞林開坊五¶
品則大小扇皆金紅安籠五品以下别衙門則持手扇¶
障日以竹織者其曰扇筤見禮儀内有曰俾倪扇即方¶
團諸扇見釋詁内¶
勘箭如古之勘契也　鹵簿有勘箭其牡謂之雄牡箭¶
牝謂之闢仗箭沈括曰如古之勘契也熙寧中罷之澠¶
水燕談曰以劄為箭鏤金緘以泥金絳囊刻擅為魚又¶
<pb:KR3j0066_WYG_034-36b>¶
為坎以容曰勘契¶
以油囊韜棨㦸曰油㦸　後志公以下至三百石縣長¶
二人帶劔持棨㦸揵弓䪅九鞬古今注曰殳前驅之器¶
也木為之後代刻偽無復典制以赤油囊韜之謂之油¶
㦸王公以下通用之以前驅西京賦武庫禁兵設在蘭¶
錡即䪍棨也劉宋志皇太子夜開諸門墨令銀字棨以¶
傳信王曇首傳開門須白虎幡銀字棨此亦有衣之㦸¶
也唐有門㦸廟社宮殿門二十四乗宮門十八一品門¶
<pb:KR3j0066_WYG_034-37a>¶
十六二品及京兆大都督大都䕶門十四三品及上中¶
都督上都䕶上州之門十二下都督都䕶中下州各十¶
崔琳與弟珪瑶俱列棨㦸號三㦸崔家張儉五弟五㦸¶
號五㦸張家李愿父子賜㦸韋綏為山南帥請門㦸十¶
二以行今之百官軄事有錫矟以皮為衣自縣令以上¶
皆用前驅即棨㦸之遺也泰之引漢雜事郭躳謂竇固¶
曰漢制假棨㦸以當斧鉞今節鉞乃有旗牌乃得斬人¶
趙凡夫言錫矟與釋氏錫杖皆誤為錫竟以錫為之¶
<pb:KR3j0066_WYG_034-37b>¶
　¶
　¶
　¶
　¶
　¶
　¶
　¶
　通雅卷三十四¶
